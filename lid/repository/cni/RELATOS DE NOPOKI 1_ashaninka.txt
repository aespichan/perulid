Asháninka 1
Rut Milagros Camacho Rojas

Aparoni ebankari yoajiro iriniro
Ora peratantsi, kantimatantsi, eiro aretakainpitsi kmentsa.

Peerani okanta oka kenketsarentsi.
Isaikajeitini shirampari, ijina, itomi,
irishinto, ari okantakotaka. Yoka
shirampari ijati ikobintsata inchatoshiki, osheki
yamini pashimirintsi irobaka-jeityari itomipee.
Ari okantaka otsonkajiri obatsatsite ari okantiri
ijina pajitatyari Iroisa:
Pamenajante poshinirintsi.
Ari ikanti ojime:
—Jee, ari.
Ari okantabetari otomi:
—Pijate poijataiteri piri tekatsi itsipatanakeari.
Ari yoka itomi te inkoyeji, irinti peranti. Ari okantabetari iriniro:
—Pijate poijataiteri piri ¿Paita piperotantari?
Ari ikantanake iriri aitanaji isaikanajeta iperatakarika irisai-kanajeta:
—Nojataiteta nainti.
Ari ikenanaji ijataji shabiniji. Ari okantiri otomi:
—Piperaitakani paita kaari poijatantakari piri. Meekaya eiro piñajiri piri jate poijateri.
Ari ikantaja iriri ipiaja tekatsi iramake, isokiapaji m antsia-tsara. Ikantajapairo:
—Poishenaro pamari noyatsinkareni, paitarinka oyenane.
Ari imaperotanaka ojime osabetakari tee omatakotajeri katsiketi yoanaka ikamake
itsabiatanaji. Ari aretapakari yoamane torek.
Ari okantanakeri iriniro:
—Jerobe nokantabetimpi poijateri piri.
Meeka piñakeri ikamantakari piri eiro itimaji. Ari oka ijina oashiretanaka, aiketi
otijanakeri pankotsiki. Ari okantiri otomi:
—Meekaya meeka noshitikanakempi aka pankotsiki pintsi-patempari piri,
nokantanabetimpi pija poijateri piri piñaakero meeka jaoka ikantakari piri ikamake.
Ari okenanake iriniro oshiapitsatanakari otomi ojokanakeri oshitikakotanakeri tinkamitsiki
ibankoniki ari oshabijitanake otsitenitanake kemantakari iriri itinaja ja irointi irampare.
Ari ikanti iriri iriñaanatake:
—Jaoka okenakamarotakeri nojina.
Ari yoka otomika ikemantakari iñaabetaka iriri ari antyaroite itsaroake, ikantaka tsiteniriki
iñanatakeri ikajemake. Ari okantakopinita osaite iñaabeti ikajemi ari yotabajiro irontaintsi kitaiteri ari ipeyakoitanaja kitaiteri, ari ikenapake apa-roni ashaninka tasorentsi,
pajitachari Chompitaki yatiri-motakeri. Ikantapajiri isanpitapajiri:
—¿Paita pantiri aka?
Ari yakanakeri:
—Tebe kamake apa irokea, ina oshitikakotanakena.
—¿Paitakea oshitikantakenpiri piniro?
Ari yakanakeri:
—Teña oshitikakotantanakenari ina. Tee nokemisanteroji otianbetana noijaterime apa
anta inchatoshiki.
Ari ikantiri ashaninka tasorentsi.
—Tsameya meeka pibankanakea jenokinta otataroki pankotsiki koraketaintsi piri
intinanaje, ari ipasatanakempi.
Ari otsitenitanaji ikamantakari itinajanaka inchaiki, ipasata-koyetakeri ibankoki taak,
taak, ari imajeratanake te iriñanateji ari iyotabajiro kitaiteri. Ari imajeretanaji ari ikantari
yoka jananeki:
—Mekaya meeka pijataje, pantapaje pobanepee, pimpakitapee paitaperika, ari
ikantabajiri.
Ari ikantabakeri irosati ikenantanaja yoinijabajiri abotsi, ari ikantanaja jananekika,
isokiapaji nanpitsiki ari iñetabajiri ikantajeiti:
— ¡Ee! ¿Janika yoka asháninka? ¿Jaoka ipoñajari isampitakeri? ¿Jaoka pipoñari?
Ari itakanake:
—Nopoña anta arejiki, ojokanakena ina. Isampitiri teñaa ojakantanake nari ina. Kamake
apa.
Yoka jananeki ikenketsatapake abisimotakeriri ikamantakari iriri. Ari yoka ebankari
kametsa yantakero isaikapaji yantapa ibanko irobane ipankiti iyaniremashi,
sonkokimashite. Ari okemakoyetajiri iriniro:
—Chora asháninka iroakera, aretapajanchari sabikapojantsiri oka nanpitsiki.
Ari okenketsayetakenero chora aretapainchari yora ebankari irinti pankoberenti. Ari
okantiri meeka ari ipankitake isonkoki. Ari meeka okemakotajiro iriniro koraketakeya aite
sonkoki. Ari ikantanake iriori:
—Te nokoajeroji ina noñaborotajero. Aririka ompokake, ari nonkentabajeero paitameeka
ojokantanajenari apanioji oshi-tikakobetanakena ikamakenta apa.
Ari opokanake iriniro, okanti naye meeka isonkokite notomi.
Ari te oyotakoteaji ikentetabakero. Ari yoka ebankaritanake antyaroite ikisaperotanaja
yobetsikake ichakopite, ikentan-tyarori iriniro. Ari aretaka iriniro amakero oshinkiro
oshin-kitaka osokijapake okantapaji:
—Ari ipokaji notomi akabee.
Ari yoka otomika isokianake yajiriki ichakopite yaitabakaro itsarenkakero ibeane irosati
ikentantakaro tsekik. Ari oka-jemanake:
—¿Paitampa poantenari shiampa?
Tee inkemisanteroji ikentantakero tsekik, tsekik, ora ama-betakari oyantire antyarosante,
aitake oteyatajiro ari osheki ashaninka iñajeitakerii, ari ikantajeitiri:
—¿Paita pikentantakarori piniro?
Ari yakanakeri:
—Nokentantakarori ina ojokanakena oshitikakotakena anta pankotsiki nopoñanakanta.
Pasonki.

Ebankari: joven
Ina: mamá
Apa: papá
Kobintsatantsi: cazar
Kamantsi: morir
Peranti: perezoso
Obantsi: chacra
Chompita: cucaracha
Chakopi: flecha

El joven que mató a su madre
La pereza y la venganza no conducen a buen fin.

Antiguamente, existía una familia constituida por el papá, la mamá y un hijo. Un
día el padre se fue a mitayar y trajo bastante carne de monte para que su hijo
coma. Después de unos días la carne se acabó y su esposa, que se llamaba Luisa,
le dijo:
—Vete a buscar otro poco de carne.
Él contestó:
—Sí, iré.
La esposa pidió a su hijo:
—Hijo, acompaña a tu padre, no hay nadie que lo haga.
El hijo no quiso porque era perezoso. Su madre le insistía y le preguntó:
—¿Por qué eres perezoso?
El padre, al ver la negativa de su hijo, dijo:
—Mejor voy solo.
Se fue. Ya era tarde. La madre le dijo a su hijo:
—Ahora no vas a ver a tu padre porque no le has seguido.
Cuando el padre regresó, no trajo nada y estaba muy triste. Le dijo a su esposa:
—Atiza la candela porque siento frío, no sé qué tengo.
Varios días estuvo mal de salud. Su esposa lo bañaba con hojas medicinales, pero
empeoró y murió. La viuda riñó a su hijo:
—Ya ves, por no acompañar a tu padre.
Muy triste la esposa enterró a su difunto esposo en la casa donde habitaban y dijo a su
hijo:
—Ahora te voy a amarrar a esta casa para que acompañes a tu padre. Este será tu
castigo por no haberlo seguido.
Así lo hizo, amarró a su hijo a uno de los postes y lo dejó.
El hijo al anochecer empezó a escuchar que alguien le hablaba. Era el alma de su padre.
Gritó de temor toda la noche. Al amanecer el alma se fue perdiendo. De pronto vino un
hombre llamado Chompitaki, la cucaracha convertida en ser humano, y le dijo:
—¿Qué haces acá?
El joven contestó:
— Mi padre se murió y mi madre me amarró a este poste y me dejó.
—¿Por qué te amarró tu madre?— interrogó nuevamente Chompitaki.
El joven respondió:
—No le obedecí cuando me dijo que siguiera a mi padre al monte.
El hombre Chompitaki le dijo:
—Esta noche tu padre se levantará y te va a azotar, por eso, debes subir al techo de la
casa.
Ciertamente la noche siguiente, el padre se levantó y empezó a azotar la casa. Él miraba
lo que sucedía desde arriba. Chompitaki le dijo al joven:
—Vete de aquí. Haz tu chacra donde vas a vivir.
El joven se fue. En el camino, la gente que lo veía le preguntaba:
—¿Quién eres? ¿De dónde vienes?
Él contestaba:
—Vengo del lugar donde mi madre me dejó.
Y les contaba lo que había ocurrido.
Llegó a un lugar e hizo su casa y su chacra, tenía grandes maizales y yucales. Cuando su
madre supo la noticia, se fue a verlo, pero el joven no quería verla.
Un día su madre fue a pedirle maíz, el joven se enojó tanto y, por venganza, cogió su
flecha y la picó. Toda la gente vio lo sucedido. Le preguntaron:
—¿Por qué has matado a tu madre?
Él contestó:
—Porque ella me dejó amarrado en el poste de mi casa.


Asháninka 2
Edwar Leónidas Sebastián

Peranti
Eiro atimitsi ayakoteri itsipapee, antabetatiye.

Peerani itimini atiri tee intsameete isaiki inchatoshiki.
Aparoni kitaiteri yora atiri ijatake. Itsipatanakaro ijinapee anta iramanerira icharine
inki, irootake iroyari ijatanaje, ari yareitimotakari icharine, iñapaakero chora irobane
aisati ipankitake inki irootake ijatashitantariri ibankoki, iramanakerira iñaa-pakeri ainiro
aparoni isaiki isaikimotakeri osheki kitaiteri.
Ari okarati koni kitaiteri ipiaja ibankoki, yam ananakeri irinkine icharine yora iriori
ipabakeri osheki, ari ipianaja yora atiri, impoiji yaretaja ibankoki, tee intsameeteni
yaapaakero otashitiro, irootake yoakari, impoiji otsonkatanaja, ipiaja aisati isamanteariri
icharine, ari yora iriori ikantiri:
—¿Jaoka poakerori nopabakempiri chapinki?
Yora iriori atiri ikanti:
—Ora nobane antyaro oni, meeka pimpakena osheki, ari ontime nashi noipiajempi
pipakenari.
Yoara icharine ipabajiri aisati ari ipianaja atiri ikempe-tapaakaro, aisati itashitiro, iro
ipiabetanaja ikamamitajerime, aisati yora icharine ishiretanaja ikanti:
—¿Jaoka yoakerori nopakeri osheki? Meeka impiajerika eiro nopiriritsi.
Impoiniji ipiaja atiri aisati iramanajerime yora icharine tee imperi impoini
ikenketsataakeri ari yoamentsakeri irosati ipabajiri.
Meeka ijataji atiri yora icharine yoijatanakeri otishitake irootake nijantariri, tee impankite
irointi yoaro meeka ikisa-naka icharine ikisakeri atiri ikantiri:
—Meeka pamatabitakena abinti peranti, meka pinpeempa keniri kari pitsameetanta.
Ari kisapanitiri ipianaja icharine yora atiri yoashiretanaka irootake yataitantanakari
inchatoki antyaro. Maba kitaiteri ipiaja icharine yamenanontiri tee iñapajeri atiri irrinti,
iñaapake keniri iriintaka peanankichari atiri.
Iriotake añaantariri meeka keniri tee intsameete irinti peranti.

Ari okarati: así termina

peranti: ocioso
charine: abuelo
Inki: maní
Jinantsi: esposa
pankitantsi: sembrar
Keniri: mono coto
Peantsi: convertir

El perezoso, haragán
No se puede vivir a costa de los demás, debemos trabajar.

Una persona vivía en el monte y no le gustaba trabajar.
Un día se fue con su esposa a visitar a su abuelo y vio que este
había sembrado maníes. Entonces pensó en pedirle cuando la cosecha
estuviera lista. Así fue, visitó a su abuelo por cinco días y retornó a su
casa llevando maní. Su esposa tostó el maní y lo comieron. Cuando se
terminó, el hombre fue otra vez a ver a su abuelo para pedirle más. El
abuelo le preguntó:
—¿Dónde has dejado lo que te he dado?
Él contestó:
—Mi chacra es grande y la semilla que me diste es muy poca, por eso,
vengo a pedirte más. Yo te voy a devolver cuando mi chacra produzca.
El abuelo otra vez le dio la semilla, pero el hombre con su esposa
nuevamente la comieron. Volvió a pedir más, pero esta vez el anciano
le negó porque le parecía muy extraño. El hombre rogó y convenció a
su abuelo que le volviera a dar.
Cuando ya se iba, el abuelo le siguió y le vio entregar el maní a su
mujer para que lo tostara. El anciano gritó muy enojado:
—Te vas a convertir en mono porque eres ocioso.
El hombre se entristeció y comenzó a subir a un árbol. Después de tres días, el abuelo
fue a verlo y no encontró a nadie, solo encontró un mono coto. El hombre perezoso se
había convertido en este animal porque no trabajaba.


Asháninka 3
Gilder Campos Gonzales

Ora shina
Otimantanakari nija.

Aparoni kitaiteri aparoni atiri an-tyashipari, isabikini anta
antamiki, kari otiminta nija irashi itsipapee. Itsipatarini
aparoni icharine. Yora atiri tee iroinijanterori jaoka
yai-roniri nija irakairirini icharine. Yora icharine atiri ijatini
yantabeti iro-baneki, yora isari ipeani maaroni kitaiteripee, yora
icharine yareta-naja ibankoki iñapakero osheki nija aaja iyobititeki.
Aparoni kitaiteri yora jananeki isampitaka:
—¿Jaokampa yairori nocharine nija?
Jentsite nosampiteri ikantiri:
—Chaine, ¿jaokampa pairori oka nija obakoyetainchari kobi-tikika?
Ari yakanakeri icharine ikantiri:
—Isari eriro pisampitana aritake piñaakero koajika.
Ari ikantaka icharine ibashiretanaka. Iro kantaincha yora jananeki ipiatsatakari icharine
itiankabetajari anta irobaneki ikantiri:
—Meeka pipiatsatakena: ¿Eiromeka nopajimpitsi oanarontsi aisati pimere? ¿ Kiariompa
chaine?
Yakanakeri icharine ikantiri:
—Jee kiariotake.
Iro ikantaicha yora atiri imantsiatanake osheki kitaiteri. Yora atiri ikoanake nija. Iro
kantaincha tee añeroiji nija, anta ibankoki. Yora atiri ikantiri icharine:
—Meeka pijate pajitena nija.
Yakanake isari ikantiri:
—Eiro nomatirotsi jampakea, tee poinijajenaro jaoka pajirori nija. Irointi nopempi
notsini.
—Jee, kametsatake, pimpenaro pitsini.
Ikanti charine.
—Meeka ipakeri itsini irabakero.
Ari ikaratakotanaji yora atiri ikantiri icharine:
—Karatakotanajana chaine, pijate meeka, pajate kaniri anta obantsiki.
—Jee, ari— yakanake.
Ikanti isari.
Iro kantaincha ijabetaja iñapatiri maniti antyari anta abotsiki, ari yatsikakeri iroosati
yobamantakari. Yoyabetajari yora atiri charine tee ipiajeji anta ibankoki. Yora atiri
ikisanaka ikanti:
—Meeka shiaja nocharine otimatiye mamenajanteri.
Ari ijatake, yanake ishachane ichakitantyarori ora shiaja, ari yanitanake tik, tik, tik
yaretapaka shinaki. Ari iñapakero pirijatake pariyayetanake oshipee. Ari itoapakero
irootake peananinchari antyaro nijapee. Iro ojempeki nijatenipeejaniki oshipee opeanaka
shimapee.
Irimeka atiri tee ayoteji jaoka ikenanakeri. Otsipapeki kenketsarentsi okantakotiri iritake
peinanchari koshoshika tempa iritake kishokanakerori ora nija.

shina: lopuna
oshi: hoja
ojempeki: ramas
Nija: agua
Nijateni: quebrada
Nija antyaro: río
Shima: pez
Koshoshika: bufeo

La lupuna
El origen del agua.

Un anciano vivía en el monte en compañía de su nieto, en ese lugar no había agua.
Todos los días el nieto se iba al monte y el anciano a su chacra, cuando el primero
retornaba encontraba su tinaja llena de agua fresca.
El anciano no contaba de dónde sacaba el agua. Un día su nieto le preguntó:
—¿Abuelo de dónde sacas agua?
Él le contestó:
—Nieto, no me preguntes, un día vas a ver.
Su nieto empezó a entristecer y desobedecer cuando le enviaba a
su chacra. El abuelo le dijo:
—No te voy a dar de comer ni beber porque me has
desobedecido.
—¿Verdad, abuelo? — preguntó el nieto.
—Sí— contestó el abuelo.
El nieto se enfermó y necesitaba agua. Entonces el
abuelo le dijo:
—Vete a traer agua.
El nieto le contestó:
—Pero si tú no me has enseñado dónde hay
agua. Te voy a dar mi orina.
—Ya está bien— contestó el abuelo.
Y le dio su orina.
El nieto se sanó. Luego el abuelo le dijo:
—Vas a ir a sacar yuca de la chacra.
El nieto fue muy contento, sin embargo, en el camino se encontró con un gran tigre que
se lo comió. El abuelo lo esperaba, pero el nieto no llegaba. Entonces el abuelo dijo:
—Ya se escapó mi nieto, voy a buscarlo.
Y se fue llevando su hacha, caminando rápidamente: tik, tik, tik, y encontró una
lupuna a punto de secarse. La cortó, al caer se convirtió en un gran río, sus ramas se
transformaron en pequeñas quebradas y sus hojas en peces.
Algunos cuentan que el joven comido por el tigre se convirtió en bufeo.


Asháninka 4
Aidé Santos Castillo

Pijiri
Eiro ashiresanotari atiripee kaari añayetiri yamatabite.

Peerani timatsini pijiri ipeani ashaninka aisati
atiri itimi ironaneki. Aparoni kitaiteri
yora pijiri ipokake obankoki
tsinane ikantapakeri iri:
—Pimpenaro pishinto, ari
obapakea ibatsa kemari,
samani.
Iro kantaincha ora tsinane
tee okoyeriji ayeri pijiri
yashereakonatakeri iri pipenaro
pishinto irosati okoantanaka
yanakero ibankoki oñaapairi ibatsa
yora ikantakeri pijiri, tee itsaiyabeteaji
obanaka.
Aparoni kitaiteri ikantanakero:
—Poyajenaka, eiro pitsarobitsi, ari nopiaje kapichaji kitaiteri.
Ora tsinane omanake kaametsa, okitaitemanaji yaretaja pijiri yamake maniro,
oshintsitapakero tsitsi, okotakeri, okan-tabetari:
—Jeri poya abirori.
Yora pijiri te ikoye iroyaji ikaantiro poya.
Pimasanotantanakeari otsitenitake. Yora pijiri yobamakero tsinane.
Pasonki.

pijiri: murciélago
tsinani: mujer
Batsatsi: carne
Maniro: venado
samani: majas
Irantsi: succionar
Irajantsi: sangre

El murciélago
No confiar en las personas desconocidas porque a veces las apariencias engañan.

Antiguamente, el murciélago era un ser humano que vivía en su chacra. Un día el
murciélago visitó la casa de una mujer, le dijo al padre de esta:
—Dame a tu hija, comerás carne de sachavaca y majás.
La mujer no quería casarse, pero se animó al ver la insistencia del murciélago. El
murciélago la tomó y la llevó a su casa. La mujer vio bastante carne, se dio cuenta que
no engañaba, era cierto.
Un día el murciélago le dijo a su esposa:
—Me esperas acá, no tengas miedo, voy a regresar temprano.
La mujer durmió y al día siguiente el señor murciélago trajo venado, arregló la leña,
prendió la candela, preparó la comida y dijo a su mujer:
—Sírvete, come bien para que duermas bien.
Ella contestó:
—Come tú también.
Él no quería comer. La mujer comió, sació su hambre y en la noche se quedó
profundam ente dormida. Entonces el murciélago aprovechó para succionarle la sangre y
matarla.

Asháninka 5
Marvin Shiari

Shipiti
Tsonkiri
Chero

Maba tsimeripee
Amenayeteri yora tsimeripee, sabikayetatsiri inchatoshiki, ikantayeeta aisati isabikajeiti.

Tsame ankenkitsatakotero iyenkitsari maba shirampari ipeakeri tsimeripaye.
Intanakarori iritake aparoni ebankari paitachari shipitiriti, kisachari osheki
erorika ishineitiri iroyari tsitopaye. Chero iritake isheritonampiti shipiriti, aritaka
ikantapintatya ikajemi: chee, chee, chee. Tsonkirika osheki ikisanentiri Cheeroka tema
kaariperori inati yobari paitarikapaye pichaayetatsiri.
Ikenkitsati aparoni shinkirontsiki, Shipiriti ipoñaaka Tson-kirika, ikenkishiririaka
ishinkitakeri cheero opoñaaka iran-teri. Pinshekireri ishi itaki irojati inkaarainatantakari.
Ari yontaiyokerinira cheerora yaretapaka nabireri. Ari ipeokeri mabaroiteki
shiramparipaye tsimeripaye: Obariri tsito ipiakeri aparoni, Shipiti; kaari shintsitatsine
ipeakaeri Tson-kiri; Chero ipeokeri ishaninkatariri tisonipaye.
Irosati kitaiterika cheeroko otimi ito karatsempe, mabaroiteki tsimeripayeka isaikashiyeta:
Tsonkiripaye, ibetsikiro imen-koshi yojiro omamporote ojempeki otsipanashite
inchatopee, ari imabashita tsikarika otsonkata oshi tsiyaroshi. Irimpa shi-piti ibetsikero
imenkoki otsonkashiyeta inchatoshipaye, isaikayeti sanipaye. Irimpa cheero onkatya
isaikanta omoroki isaiki imperata, otishiki.

Tsimeri: pajarito
Shipiriti: pajarito de pecho amarillo
Tsonkiri: picaflor
chero: especie de gallinazo
Inchato: árbol
Tsimaro: insecto
Nabireri: ser mítico

Las tres aves
Apreciemos en los pajaritos, habitantes del bosque, sus características y comportamientos.

Contaré sobre tres hombres que se convirtieron en pajaritos.

Comienzo con el joven que se llamaba Shipiriti. Este hombre se enfurecía cuando no comía moscas. El Chero era amigo de Shipiriti, siempre bullicioso,
que cantaba: chee, chee, chee. El picaflor renegón se enojaba
con el Chero porque comía cualquier cosa.
Un día, Shipiriti y el Picaflor se embriagaron y
pelearon con Chero, pero vino Nabireri y los convirtió en
pájaros: al primero, que come moscas, en Shipiti; al
segundo, que no tiene fuerzas, Tsonkiri; y al tercero en
una especie de gallinazo, porque tenía la cabeza pelada,
Chero.
Así, estos tres hombres se convirtieron en tres pájaros
que viven en la selva. El picaflor que hace su nido
con las hojas de cualquier planta. El Shipiti que
hace su nido en las ramas de los árboles
donde hay avispas; mientras el ave
que se parece al gallinazo vive en
los huecos de los cerros o en los
barrancos.


Asháninka 6
Isaula Avenchari

Tisoni
Yora ebankaripee ashaninkapee kobintsatanteari iyotero kamentsayetatsiri, shimatantyari,
ikobintsatantyari eiro yakantaro otashe ijina.

Aparo ashaninka ebankari ikoanake ijina yanibeti inchatomashiki. Ari yaretapakaro
paro pankotsi, iñajei-tapakeri yora atiri saikajeitatsiri pankotsiki aisati maaroni.
Ikarajei-tiri ari ibetsajetapakari maaroni sai-kajeitatsiri ari ikantiri:
—Iro nopokanta nokoake nojina
Ari yakanakeri aparo atiri:
—Chora noshinto.
Ari yanakeri ibankoki. Ikenketsatakaeri iripanteariri irishinto. Ari ikantiri shirampari:
—Pipenaro pishinto, nanakerota nabankoki.
Ari okantiri tsinane:
—Eiro paitanarotsi noshinto parikoti, pikoakeiorinka pama-bakenarita poshiniri.
Ari ipiaja yamakero shima yamenaitinirori inchabioki, amaritoki yora shitibari. Ari
ipabetapakaro tsinane te abakotabakeriji. Ari ipianaja ibankoki yoashiretapaka. Ari
yatetapaka iraniri Cherepito yamake iyentane shima janari ipapakerori tsinane.
Ari abisanake koni kitaiteri ipiaja shirampari yamenabeta-pajero tsinane, te irineapajeroji
irinti, ineapaji irikonkiri, ari isampitiri:
—¿Jaokampa pishinto?
Yakanakeri:
—Te aneajero, kamake oamenpeakari
shima shitibari.
Ari yoashiretaka shirampari
okantitari irikonkiri:
—Tsame anta pitijakerota.
Ari yaretapaka ikantitari:
—Tsame akekakotajero.
Ari yakanakeri ikantiri eiro
amatorotsi irointi parenti
ponkiti nijakotakero. Ora tsinane
yanakero Cherepito.
Ari yaretanaja ibankoki irikonkiri ikantitari:
—Meeka pametena.
Ari yametakeri maaroni iishi ikantitari:
—Meeka notamporote tin tin tin.
Ari asaikini ibankoki jenoki, yaankakotanake ipeantanakeari Tisoni.

Tisoni: gallinazo
Cherepito: Martín pescador
Patsainkari: podrido
Ebankaro: señorita
Tsinane: mujer
Kori: suegro
Airontsi: suegra

El gallinazo
Un joven deseaba tener una esposa, de un momento a otro se presentó en una
casa donde vivían muchas personas. Saludó a todos amablem ente y la gente le
preguntó de dónde venía y adónde iba. Él contestó:

—Estoy buscando una señorita para que sea mi esposa.

Uno de los presentes dijo:
—Yo tengo una hija.
Y lo llevó a su casa para conversar con su hija.
La madre de la señorita dijo:
—Si quieres a mi hija no quiero que la lleves
lejos, mi condición es que tú traigas comida.
Con esta intención el joven regresó a su casa.
Otro día fue a la casa de su suegro llevando
pescado podrido y se lo dio a su esposa,
pero esta no le recibió, por eso, el joven se
fue triste; mientras que su cuñado Martín
Pescador llevó pescado fresco a la señorita, y
ella aceptó.
Pasaron cinco días, regresó el joven, miró
en la casa y no encontró a la señorita, solo
estaba su padre. Entonces preguntó:
—¿Dónde está tu hija?
El suegro contestó:
—Ya se ha muerto por comer pescado
podrido.
El joven se entristeció mucho, luego dijo:
—Vamos al lugar donde la enterraste, voy a cavar para sacarla.
Fueron, pero no pudieron hacer nada porque era un tronco de plátano, y la señorita
estaba con Martín Pescador que se quedó con ella. Entonces regresaron a la casa y el
joven le pidió a su suegro:
—Peluquéame.
Mientras su suegro le cortaba el cabello, el joven tocaba el tambor: tin, tin, tin, y se iba
convirtiendo en gallinazo por la peluca.


Asháninka 7
Keyla Blanco Marzano

Tsikonti
Ayotero okarati antayeteri.

Peerani yatiribeitani Tsikonti. Aparoni kitaiteri atiri ijati ikenabeti ari meka
ikantanaka itonkanake tonkariki, ari isaikapai ikemantakari Tsikonti itsekakoti
tsirompe: ton, ton, ton. Ari ikemisantaperotiri ikemantakari yapitajiro arimeka
ikanti: ¿Janikampa ashaninkaka? Ari meeka ikantashitanakari: matse, matse, matse. Ari
iñapatiri ikantapairi:
—¿Ani, paita pantiri?
Ari meeka Tsikonti, isabikake jenoki tee ishebatyaji, ari meka yapitajiri ikantiri:
— ¡Jaa!
Nameni Tsirompe iñantapakari, oshabiji osheki tsirompe. Ari ikantiri tsikonti:
—Ani ¿Jaoka pijateri?
Ari yankanakeri:
— !Jaa!
Ari meeka ikantiri:
—Panakeketi pimpaperori pijina.
Ari meeka atiri yaake yakipatakee osheki. Ari ikantiri:
—Aribee, iro nojate ani.
— ¡Jaa!— yankeanakeri Tsikonti.
Ari meeka ipokaji iñapajiro ijina. Ari meka osampitiri:
—¿Jaokacha pakeriri?
Ari ikantiro:
—Aitakete tonkarikinta. Ari meeka ikanti, ari nompiyanake nontsonkaiterita.
Ari okantiri ijina:
—Aisati narori.
Ari ikantiro:
—Eiro poijatana, nokoi nojate apaniro.
Ari meka tee onkemisanterijiri, ari ikantanajiro:
—Pisaikanaje. Ari nompiaje.
Meeka tee onkeme oijatapitanakeri itapiki. Meeka yora atiri iñapajiri Tsikonti ikantapajiri:
—Ari, anii.
— ¡Jee!— yankabajiri Tsikonti.
Ari meeka okemakeri ijina iñanabeti osampita apanioji: —¿Janikampa iñanatiri?
Ari meka okantanaka ¡matsek, matsek, matsek! Ari okantapari:
—Irompaa kaari pamantana.
Ari meeka itsaobanake tsikonti. Ari meka ikantiri: ani nokan-takempi, eiro pikamanti.
Ari ikisanaka ikantiri: eiroya meka piñajana, meka nokoi pisaranakena noitoki impoiji
pimpo-tsotantenaro potsoti. Ari ikemisantakeri isaraitari. Irosati meka añantariri tsikonti
kityonkaina iito.
Ari okarati, pasonki.

Tsikonti: carpintero
Atiri: persona
Tsirompe: gusano
Karikemisantatsi: desobediente
Oijatantsi: seguirle
Tonkantsi: subir
Tonkari: cerro
Potsoti: achiote
Potsotantsi: pintar
Itontsi: cabeza
Totantsi: contar

El carpintero
Ser prudente en las acciones.

Antiguamente, el pájaro carpintero se convertía en ser humano.
Un día un hombre subió a un cerro para montear. Se detuvo a descansar y escuchó
al carpintero que cortaba un árbol: ton, ton, ton. El hombre al escuchar los golpes dijo:
—¿Quién viene? Voy a ver despacio matse, matse, matse.
Al ver al pájaro carpintero le dijo:
—Hola, cuñado, ¿qué haces?
El pájaro carpintero, que estaba arriba del árbol y no podía bajar,
contestó con una pregunta:
—¿A dónde vas cuñado?
El hombre observó el suelo con muchos gusanos. El pájaro le dijo:
—Lleva un poco de gusano para tu esposa.
El hombre recibió el regalo y muy agradecido dijo:
— ¡Gracias, cuñado, ya me voy!
Al llegar a su casa, dio los gusanos a su esposa. Ella le preguntó:
—¿Dónde has encontrado estos gusanos?
Él le contestó:
—En el cerro, voy a regresar para terminarlos.
Ella le dijo:
—Yo te seguiré.
Mas el hombre contestó:
—No, no me sigas, yo voy solo.
Ella no le hizo caso, le siguió a escondidas. Cuando el hombre llegó al lugar donde
estaba el pájaro carpintero, este le saludó:
— ¡Hola, cuñado!
Al escucharlo hablar solo, su esposa se dijo: «¿Con quién estará conversando? por eso,
no quiere traerme. Iré despacio para ver “matse, matse, matse”».
El pájaro se asombró y, disgustado por la presencia de la mujer, le dijo al hombre:
—Cuñado, no me encontrarás nunca más. Ahora quiero que me peles mi cabeza y la
pintes con achiote.
Es por eso que ahora vemos el plumaje rojo en la cabeza del pájaro carpintero.


Asháninka 8
Jovita Blanco Marzano

Yamaniri tsimeri isheito mapoto
Amonkaratero okarati akantiri amanlanliarori amonkaratero añani.

Meeka nokenkentsatakoteri tsimeri yamaniri
isheito mapoto ikantiri:
—Pipabakenarota pisheito, jeroka
nashi nosheito. Nopajatem piro koajika
noipiojantempiro. Noanta-bakearota narori.
Ari yoipiabetajanari isheito, ari ikantapajiri
aisati pipabajenarota pisheito ari ipabajiri aisati
ikantiri:
—Ari okarate nomaete iko kitaiteri.
Ari yora tsimeri tee yoipiajeneri isheito
mapoto inebetakari ari ikantabetajari:
—Pamejenaro nosheito.
Iro kantaincha te yoipiajenereji. Ari ikantiri mapoto tsimeri: eirome nopimpirome. Irosati
ikisanaka mapoto ineakero te yoipiajeneriji ari ikantiri mapoto: ¿Paitakea yametabitantakenari meeka? Irotake yoantajari iriori isheito tsimeri mapoto.

Tsimeri: pajarito
Mapoto: caracol
Tseitontsi: tripa
Iko: seis
Kitaiteri: día
Pashitantsi: prestar
Oipiantsi: devolver
Tsaerantsi: engaño
Oashiretantsi: entristecer

El pajarito y el caracol
Cumplir con los compromisos para hacer valer tu palabra.

Ahora les voy contar un cuento sobre el pajarito que le pidió su tripa al caracol. El
pajarito le dijo:

—Me prestas tu tripa para comer, yo te daré la mía.
Le prestó, al pajarito le gustó y le dijo al caracol:
—Solo quiero que me prestes, yo te la devolveré. Estaré con tu tripa seis días.
Así fue, el caracol le prestó, pero pasados los seis días el pajarito no le devolvía. El
caracol le pedía y le volvía a pedir, sin embargo, el pajarito se negaba. El caracol
comenzó a lamentarse:
—¿Por qué entregué mi tripa? ¡No lo hubiera hecho! ¡Ay, si lo hubiera sabido! ¡Ay, que
me pase esto! ¡Me ha engañado!
Ahora el pajarito tiene la tripa larga, mientras el caracol reniega amargamente.

