Allinman caminaycuy
Enseñanza sabia

Quechua Wanca

Allinman caminaycuy
Enseñanza sabia

Quechua Wanca

Uyalicücá walaśh wamlapis allin cawsaytam
talinchic. Ñatac cullucuycul munaśhanta
luläcäñatacmi llaqui cawsayman ćhapäcunchic.
Yalpaśhun: “Allin tantiayniyu chulicá tayta
mamanta uyalicunmi”
Borrador

Pucallpa - Perú
2010

Trabajo realizado en la Universidad Nacional Intercultural de
la Amazonia (UNIA), en el curso de “Diplomado de Especialización en Lingüística Aplicada a la Educación Intercultural
Bilingüe” en convenio con SIL International.

Título de la obra: allinman caminaycuy
Autor: Olga Cahuana Tácunan
Derechos reservados conforme a la ley.
Esta obra puede reproducirse para fines no lucrativas.
Asesoramiento del equipo de producción de literaturas en lenguas indígenas.
Todos las ilustraciones se usan con el permiso de Cristina
Capcha F.
Idioma: Quechua Wanca

Chaynütacmi willapapämanchic cullu
linlicuycul cä chulicunäta ima pasaśhantapis caynu
nil: “Llapa cumunta utuyculmi malcap läsanćhu
sumäta lawćhälun. Ñatac mansibäduman ishpïlu
imaptin´a pustimanmi ulay sin´acta walcälälin.
Caycunawanpis mana wanacucätá malcapïmi
alülälin. Jinaptinmi mana malcayu
taplaycaćhapäcun” nil.
Chaynüpam tayta mamanchiccuna tutapis
muyunpapis chulinchicunacta caminaycamanchic.

Allinman caminaycuy

Chaynütacmi lulaśhanchicpïta
alawaycamanchic callpanchacunapä: “Victucha
canan wäla allintañam pichaćhacuycunaćhu
mamayquita yanapälunqui. Chaynümi ćhapayllaćhapal bïbulla imactapis lulanchic. Yan´al ilunüpis
tardi-cama jitaläcuśhá nunacunäpa ćhïnipayninmi
cachwan.
Chaynümi ampis Antucu, canan
ćhulcapalcamuptí alwishcunäta ishcaynin aśhnuwan
japallayqui aśhtamunqui” nil.

Wanca nasyunćhu nunacunaca unay
awquillunchiccunapïpis allincämanmi chulincunacta
caminaycun. Chaymi walmi-cari wallpa wa´ay uranu
lichcapacalcälil limanaculcan: Imacta lulapäcunanpä,
mayta lipäcunanpä utac imanuypä chulincunacta
caminaycapäcunanpäpis.
Chaymi paycuna limapämanchic chaclacta
cusca lipäcuśhanchic üra ćhaclapi cutipäcamuśhachic
üra ütac micapäcuśhanchic ürapis.

Paycunam limapämanchic imanuypa rispïtuwan
cawsanapäpis. Caynu nil: “Mayćhu chayćhu cayalpis
mayurcunäta rispïtuwanmi limaycunchic. Manam
maćhcanchic amucüśha-yupay shimi
puntallanchicwan limaycuyänachu. Nïtac llamanchic
atïsha puliyänanchichu. Callpawan nunanuymi:
“Allinllachun tiyu, tiya, limaycacamucmi” ninchic.
Caluscaćhu cayalpis ütac mana uyaliptinpis
maquinchicta chacchalcul tantiachinchic” nil.
Chaynütacmi wallpa wa´ay ürapïta
limapämanchic caynu nil: “Licchapaculcayña, ñam

wallpapis wa´ayamunña” nil. Jinaman
limapämanchic tincuchiypa: “Juc cutićhüshi sumä
cäniyu nunap japallan cuyay walmi chulin cala.
Payllapäshi papänin lluy armacuśhancunäpis cala.
Chaymi wayapacuyman ćhalul. Yan´al pulicü illa
walaśhwan cuscäña. Chay cuscaśhanpïta manaläpis
quimsa watacta liyalshi tücachishan uywacunätapis,
lluy cänincunactapis camacälälin.
Jinalshi ćhaclaćhu walan walan
lulapacuycunacta ashil cayalcan. Chaynüpash llaqui
cawsayta pasapäcula” nil.

