 Usaokin nai kamë ëokëñu me unionbi kaisa kweoka iakëxa, ikwatsiankëxa ain tsipumi umiax..
 Kweoka ikwatsinun kaisa non bëná kakë ax añu burë kara iakëxa,.
 nun kananuna unanima,.
 a iax kaisa non bëná uruakëxa tsipumiax këkirukwatsini..
 Urui kaisa "kweoka ka aia.
 kweoka ka aia ë:" kikwatsini kaisa këkirukwátsini non bëna uruakëxa..
 Usa ain kananuna nukën xutabaën nukën chaitibaën an unanxun nu ain chaitikama nun rarakama [ñuixuankëxa] nu unamixun anribi nu unanmiakëxa,.
 como ain bana ñuixunkë a bana nu ñuixuankëxa..
 Ain ka noan ñuikë, ax ka bëtsi ikën ka kirikanua ñuia bëtsiokin.
 y nun bana ka bëtsi akë nun aintsikama nun chaitikama ñuiakëxa kweoka ikwatsian a kweokan uni këñua unin puruma unin rara këñua a ñuiakëxa..
 Usa ain kananuna nunribi bamakëmapain ixun nun aintsikama ñuixunkin unamiti ain..
 Usaribikin ain tua ain bëchikëkama ain babakama a bana ribi unamikin ñuixuntikupi kananuna manutima ain,.
 kananuna uinu ikë xanun kara tuaia,.
 uinu ikë xanun kara,.
 uinu ikë unin kara bëchi ia uix kara bëchikëñu ikë an ka ënë bana ribi ain bëchikë imainun ain baba o ain bëchikëkamaribi ñuixunti, ikinti tsookinti ikën..
 A sinankian ñuixuntikupi kananuna nun ribi a sinanti ain,.
 usakupi kananuna nukën papa Diosan ñuia ñukama a..
 Akama ñukama ñuixunti ain..
 Usa ain ka ënë nëtënu nux bukuishiti bana kwatima nun aintsi iakama ñukama historiakama bana kwatima a bana ñuima kananuna nun bëchikë nun baba kaniotin ñankaishi rakanun bana kwantima rakanun ikinti..
 Ikintima kananuna kaniokin ñuixunti ain a banakama..
 Atunribi unankë inun kamabi xanux ka ain tua ënë ñukama ñuixunti ikën, ain baba y ain tuakama, xanu y bebu ka ñuixunti ikën ënë banakama..
 Aixbi ka bërí xanukama ain baba y ain tua ënë bana ñuixunima..
 uinbi ka unankëma ikën nun ñuixunkë a akupi..
 Nu kuni ka ñuixuankëxa nukën chichi imainun nukën chaiti nukën xutabaën..
 Akaman ka nuñuixunkian nu.
 Usaribi okin ka ñuixunti ikën [...] unamikëxun ñuixunti ikën..
 Ñu unan ikëbi ka ënë historia ñuixunti ikën kweoka ikwatsian bana ënë..
 ënëkama kana ñuin ën kwa ñuinxunkëxun kwa ixun ñukën xutabaë ixun nukën papakama nu ñuixuan ixun kana ñui ënëkama..
 Usa ain kamina kwakin ënëribi ñuixunti ikanin mitsun tua y kamabi unin xanun ka unanmiti ikën ënë bana nukën chaiti iakama nukën xutabaën iakama nukën rara iakama ënë banakama nukën aintsikama ain bëchikë ain xanu bëchikë ñuixunti ikën..
 ënë banax ka ikën upí baba aisama banama upí bana ka ënë bana ikën..
 Ain ka nu ñuixuankëxa nukën papa imainun nukën xuta nukën chichi akaman ka nu ñuixuankëxa ënë banakama nun unanti nun manuntima kupí..
 Usaribi okin nun baba nun xuta a bana ñuikin ësëti kupí..
 Ashi kana kain..
