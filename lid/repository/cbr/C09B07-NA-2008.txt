 usa ain kaisa no nun aintsima bëtsi unin bëtsi unin rara bëtsi unin xutax kaisa añubi piima akëñuman bamai ñubi piima kaisa tsiñuma aish,.
 itsaira masákëxa, masati bënëkëxa..
 Bënëkin kaisa bënëti kaisa atun xuta atun chaiti bukuakëxa añubi píima, ain xoñu unin ain namiñu unin paë temërai ikankëxa..
 I kaisa a unikama añubi piima këñuakëxa..
 A këñuman bamai ain nónmë ain taxu bëru apakëma ain akëñuman keñuti kaisa bënëakëxa a unikama tsiñumabi aish..
 Bënëti këñuakëxa a banakamaribi ka nu ñuixuankëxa..
 Usa ain kaisa nukën xuta baën ain tsi ain karu pishiama ikën, karu bitsinma tsooma ikën ain tsi bëruainma tsooama ikën iama ikën..
 Ain karu rinbëtsiaxun ain kaku upí rinbëtsianx atikatankëxun ami sënamëti kaisa nukën chaitibaën nukën chichibaën nukën xutabaën bukuakëxa a unikama akëñuman këñuakëxa,.
 akëñuman bamaakëxan..
 Kixun ka akamaribi a ñu ñuixuankëxa nuken xutabaën nukën chichi baën an kwá ixun nu ñuixuankëxa..
 Imainun kaisa unin puruma unin xuta unin chaitiribi këñuakëxa..
 A këñumakiani ñumakiani mëñumakiani këñuakëxa añubi apaxun piima ñankaishi bukuax keñuakëxa unin rara unin chaiti..
 Ain ka nu ësëkin a banaribi ñuixunkin nu kakëxa nukën xuta okëkaman nu ñuixuankëxa anukën chichikama ñuixunkëxa a banakama..
 Ain kunanuna manukinma nun tsi bëruanan nun ñuribi a piti ñuribi apati ain atsa imainun nónsi imainun ñun pucha imainun xai imainun a ñu karanuna apati ain akama kari pua akamabi kananuna apati ain..
 A apaxun pi kananuna bukuti ain, tsonti ain..
 ñu apaxunmabi kananuna a ñubi piima,.
 kananuna ñankaishi akëñuman banati ain..
 Usa ka nun nukën chaiti nukën raran bana ñuiakëxa..
