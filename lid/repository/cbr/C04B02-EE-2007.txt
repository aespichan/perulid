 A uni bërama bërama uni ñuinapania.
 Uni achushin kaisa ain xanu ain xanumi bëchiakëxa.
 Aishbi kaisa uninsa bëchikë bëchikëxbi kaisa iakëxaó imainun ño imainun chuna y a ñuinakamapain kaisa iakëxa.
 uninsa bëchikëxbi kaisa kwënkëankëxa.
 chuna ax kaisa tsikiriski chuaxki bakëankëxa.
 xanu bakënkëxbi kaisa usai iakëxa ño.
 ax kaisa iakëxa uakin ño Bakë ikësaribi uakiakëxa.
 atian ó ax kaisa iakëxasínkin chichikin kaisa ó iakëxa.
 uninsa bëchikëxbi kaisa usai iakëxa.
 iikëbëtan uran ain bëchikë usaokin kaisa unin sinankëxa.
 mejor ain nuibaisa uni baritankënxun kaisa a uni kakëxa.
 ën bëchikëxbi ka uisai kara ñoishi chunaishi óishi pikutia.
 mejor ka tain nun tanun ka ën xanu pëimachatia kamina ëbëtan ati ain kaisa kakëxa.
 ain nuibaisa uni kakëxun kaisa isa pëimachakë shipibo ka kia imikë.
 atian kaisa akëxa unin.
 akë kaisa ain bënënribi akëxa.
 usaokëx recién kaisa uni chikiakëxa uni iakëxa tua iankëxa.
 tua ax inañuma unibi nubi inun chikiakëxa.
 usai ia oxun kaisa unin sinankëxa.
 asa ka.
 bërí kana ën xanu amitëkënima.
 bërí kana ëbi bëchin ëbi ën xanumi bëchin kikin sinankëxa.
 sinantankëxun kaisa uni kakëxa.
 kamina kananuna a kananuna bëchia ën bëchikë ënë nun kanionun kañu apatankëxunñu atankëxun óina chunaina óina atankëxun kanionun ka.
 ësakin kaisa kakëxa ain nuibakë uni.
 kakëxun kaisa ain bëchikë a ain papabëtan kaniokëxa.
 kaniokin kaisa ñu atankëxun inananain tita inanan ó atankëxun paná inanan ñu atankëxunbëtsi inanan ñu atankëxun naë atankëxun pimianan usaokin kaisa kaniokëxa.
 y a bana ka ikën bëramaisa ia.
 uni itabati tua itabati iaunin bëchikëxbi isa iañuinapain ia.
 ñuinapan itakëx kaisa uni iakëxa.
 uninisa rabëxun akëx recién kaisa uni chikiakëxa.
 usai ikë kaisa unin ain bëchikë kaniokëxa rabëxun.
 usaxun kaisa amiribishi atëkëama ikën.
 ain xanumi abi bëchipakëxa.
 ësa ka a bana ikën.
 ësa ain ka ñuiakëxa ën chichi ën xutan a banakama nuiakëxa.
 y a banakama ka bëtsi unibun papan bëtsi unibun xutan unanima unama ikën.
 sino ën chichi ën xutan kuni ka unankëxa.
 ën chaiti a unin ka a ñubu unankëxa.
 usai kaisa uni uniakëxa.
