 Bërí kana nuitisatanin nun historia:.
 Uisai kara nukën aintsi nukën chaitiokëkama.
 Ain kana ën unankëkama ñuin..
 A ka ë ñuixuankëxa ën chichin imainun ën papan.
 Entonces ñuixunkëxun kana kwakën..
 Ax ka kia ënë Aguaytia saëkë anuma sinon ka iakëxa paru cha saëkë anuax kaisa rabë nunti uakëxa..
 Nun kakë ka ikën manë nunti anun uruakëxa..
 Aishbi kaisa bëtsixpainsa sikarakëkëbë paru bëchunkëbë achushi xanu rakwëti kiakëxa,.
 kia okin kaisa kakëxa:.
 "kananuna kwantima ain,ënubi bëruti ain,.
 bërumainun kamina kwanti ain" kixun kaisa kakëxa axpainsa sikarakëkë achushi nunti a.
 Usaokëx usaokëbëtan uni bérumainun achushi nunti uakëxa ënëmikin,.
 ënë Bakau atsiankëxa.
 Atsintankëx Aguaytia bërutankëx kaisa tsooakëxa anu..
 Anuan nukën aintsi tsooakë banaoka banaoka kakin anëkë baka anu tsookëxa..
 Tsootankëxbi ka ënë tsookëxbi ka shipibokama utankëxun nun aintsikamabë akanankin..
 Raëokatsikixun akin ka buankëxa amiribishi..
 Parunu buantankëx buankex rairi buantamainun ka rairi ënanankëxa..
 ënanani ka Santa Ana akamanu rairi tsookëxa..
 Rairi ka tsookëxa Uantia rëbunu..
 Y usa ain ka uni amanu amanu iakëxa..
 Imainun kananuna nux biranan amiribishi biranantankex kananuna banaoka anubi tsookën..
 Anu a nukën chaitiokëkama banaoka anubi tsootankëxbi kananuna Bolivar án nu nukën chaitiokë Bolivar an un timëkëx kananuna amiribishi ribuakën..
 Ributankëx ka según ka ñuia tsipunmi kaisa kwankëxa..
 Anuax urutankëx kaisa San Alejandro saëkë..
 Anu kaisa bukuakëxa..
 Bukukin aish ka urutëkëankëxa amiribishi..
 Urutëkëntankëx ka atian atian ka banaokanu tsoomainun Uantianu imainun Santa Ananuribi iakëxa..
 Usaotankex ka y anuax kana ëx xura iakën..
 Kana bakëankën Uantianuax..
 Anu ka ëx bakëan nëtë ikën.
 Y anu ka ën papan ë kanioxan..
 Kaniotankëxun ka bana unamixun ën papan ë biankëxa.
 Y a kupí kana ën chichin banaribi kana unan.
 ën chichin ka ë ësëakëxa..
 Uisax kara nukën chaitiokëkama uniakëxa kixun..
 Usa kupí kana ënribi unan historia.
 uisax kara nun chaiti uniakëxa,.
 akama imainun según rairinën ka ñuia Limanuax kaisa nukën chaiti uakëxa..
 Aishbi kananuna a upiokin unanima.
 uiutan kara uakëxa kixun.
 Ax ka ikën historia chaxkë ikën a bana.
 y a kupí kananuna nux bërí ain bëchikëkama aish kananuna nux ënu bukuan.
 y kananuna anuishi tsooma ain sinon amanu amanu tsooti kananuna iakën.
 Itankëx kananuna bërí kananuna iakën Esperanzanuribi itankëx kananuna algunos kwankëxa Mariscal Cáceresnu..
 Mariscal Cáceres ax ka ikën achushi pueblo cha..
 Anuax kananuna inanankën nun nukën aintsikamabë nishianani aisamai tsooti..
 Inanantankëx kananuna nubiribi Esperanzanu tsookin tsookin aish atun ubiokëx kwënima ka rairi ënu uakëxa..
 Bërí kananuna ain kimisha baritian ënu tsootin..
 Usakin kananuna ënu kananuna sinanin..
 Tsipunmiax kananuna iakën bëtsi pero aishbi nobë tsokë aish kananuna nux bëtsi bëtsi sinanñu ain ënu ka ikën nun tsooti upi..
 Ain kananuna sinanin uisai mas karanuna tsooti ain..
 Usa ain ka a historia ikën chaxkë´.
 aishbi kananuna chukumashi kain..
 A kana kaisatanin bërí nëtën.
