 ya vamos a grabar la explicación cómo se hace una flecha.
 kana ñuin uisaoxun kananuna pia 'ai kixun.
 kananuna 'unan.
 banin kananuna rëratankëxun.
 bixun kananuna chaxain.
 chaxakin chukumabu 'atankëxun kananuna machitunën machitunën kananuna mënioin nurëin.
 nurëkin kananuna chichikanënribi 'ain.
 nurëtankëxun 'atankëxun kananuna rantiribi.
 ain kantiribi 'akin kananuna kanti 'ati ka 'ikën.
 un día ño mëti achushi nëtën kananuna sënën 'ain.
 pia 'ati ënëx ka të 'ikën.
 aish ka 'iru 'ikën banin.
 banin ax ka 'iru 'ikën.
 'ikëbi kananuna munu sinankin.
 sinankin 'ati ka pia 'ikën bënëruxun.
 'akin kananuna tukananpax ranankain 'imainun banakinribi.
 'atima ka pia 'ikën.
 usa okëx ka tukia usa 'ain.
 kananuna banakinma nushira tsoxun kananuna pia 'ain.
 papitinsërëopatin sërëopatankëxun kananuna papitin.
 papitankëxun 'atankëxun kënën ira kënën 'atankëxun kananuna taish barin taish baritankëxun.
 kananunaanu taishnu taish tëapatankëxun anu chima chatankëxun kananuna.
 xaranribi takashkain xarantakashkaxun kananuna 'aruin.
 'upíokin kuñiotankëxun pia 'akin ka ain tsipun a ami a takashkiti a kuñi 'ati 'ikën sinon ka tëntunu 'ian i taishribi kananuna tsin xaro xanutankëxun kuñi oin taish.
 axribi ka 'ikën tëntuñu usa.
 ain kananuna puntëkin kuni o tankëxun 'aruin axun.
 kananuna otankëxun kananuna rani raninribi nëatëkënin.
 kana rani kain rani asin rani kwëbu rani kaxu rani kamabi kananuna bitsin.
 bitankëxun kananuna anun ainbu rani tumi rani 'imainun xukë rani a kana.
 kananuna 'ain.
 usa okin 'aia ka nu unin isia.
 iskëxun kananuna nu in anu.
 iskëx ka tëmashi 'akësa 'ikën.
 'aishbi ka banin 'iru 'ikën.
 ka tëmëroxun kananun 'ain.
 ai kananuna maruti 'akin.
 kananuna upíokin sinanxun 'ain.
 non upí iskin bitikupí.
 y pia ënëx ka ushitima 'ikën.
 sino 'upíokin rurëpatankëxun papiti.
 papitankëxun kananuna 'aruin.
 'aruxun kananuna ranin 'akin.
 kënëontankëxun kananuna maxë i 'aru anun ropatin pia 'imainun taish.
 usaokëx ka 'upíbu 'ikën.
 taishkëñun rukëx ka 'upíra 'ikën.
 'upíbu 'ia iskin ka non uxun maruia a piakama.
 'imainun kananuna ënu 'akinma.
 kananuna ura buantankëxun kananuna nun pia kana ënë bërí m'aruin.
 nu 'inanin.
 y kananuna buanin Limanu.
 buantankëxun kananuna anu m'aruin.
 y pia ka 'itsa bëri kwënkania.
 kixun ka nu kaia an 'unankëkaman.
 usa 'ainkananuna nun pia ënën kananuna tëti 'ain.
 mejor kananuna enë 'ati 'ain.
 y ënën kananuna nun kuriki biti 'ain.
 pierditiman.
 akupí kananuna ënë 'ikën artesanía.
 'aishbi ka rairi nun kaibunën pia 'aisama tania y nun chaitiokën.
 ka unan y anaxa a kupí.
 o ain papanbi ka 'unamikëma 'ikën.
 usa kupí ka pia 'ati 'unaniman.
 ain kananuna an 'unankë 'ainshi ka pia 'axun maruia.
 y usa 'ain kananuna nun.
 nun kananuna 'ati ain.
 nun 'unanxun nu ina rairin 'akëbëtanbi nun kuriki.
 bitikupí 'ati.
 'ati kananuna sinanin.
 'ain ka 'atian nokamanribi nu 'akinsatania.
 usa 'ain kananuna.
 usa okin nun 'akinsa tunkëxun ka nuna 'ati 'ain.
 'usa kan.
 'atian nun kuriki bitikupí.
 atun nu 'akinsa tankëxunbi nu 'aisama tania okin ka nun 'akintima 'ikën.
 usa kupí usa 'ainkananuna pia 'ain.
 y pia 'ati ka necesita in risi ñuman risi maxë.
 xapu apaxun risiomin.
 xapu i maxë kubiantankëxun ëskuti akama ka necesitaia.
 maxë tsutsu kakëax ka tsutsu kakë.
 a ka 'ikën.
 usa oxun kananuna 'itsa ñu ka anun 'ati 'ikën.
 bariti 'ikën anun pia 'ati.
 pia 'ati ënëx ka achushi ñura 'atima 'ikën i.
 mësku bëtsi bëtsi okin 'atikin.
 usa okin 'ati ka ënë ñu 'ikën.
 ënë banin piakama ënëx 'ikën.
 nun kananuna nun akin kananuna abi 'akin abi isxun 'akin kananuna ësara 'akin 'atima ain itsaira.
