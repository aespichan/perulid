 Kakataibo ax kaisa tsooakëxa ninu..
 Ninu kaisa xubu atankëx ni tanainbi naë oxun, nu apatankëx nónsi atsa apatankëx kaisa kakataibo ax tsookëxa..
 Bëráma bëráma ni mëu usa ixun kaisa xabá isama ikën,.
 a ñubi isama ikën,.
 sino ninuxunshi ñu axun, pianan, ñu apaxun, pii tsooakëxa..
 Ikëbi ka nun kaibo chanintian imainun Puerto Azulnu ikëbi ka kaia Kamano..
 Aixbi kamanoma ikën sinon kakataibo ka nun kakë, nun anëkë..
 Y a ka ën papabëtan ën chaiti Bolivar kaman chikiankëxa..
 Chikintikupí ka akëxa ain bëchikë pikini, tua pikini akankëxa..
 ën papa ën chaiti Bolivar akama nun kaibobëtan unamikin akëxa..
 Atankëxun ain bëchikë bitankëxun kaniokëxa..
 Kaniokin tsookiankëxa, tsookini tsookinia kana ën isakën xu ixun..
 a tiempo ka iakëxa uni bënápain por ejemplo nun kaibo chanintianu ikëkama ax iakëxa nuevo,.
 ëx xura ain nun kaibo raëokëx chikiakëxa..
 Chanintianuax chikikë ka anuxun nun kaibonën nun aintsikama raëonankiankëxa..
 Usa ain ka un poco abë tsooakëxa,.
 a imainun Puerto Azulnu ikë nun kaibo akamax kuni ka nube tsooakëxa,nun aintsibë, nun papabë, nun chaitibë tsooakëxa,.
 aserabi nubëbi iakëxa..
 Hasta boca de chanintia San Alejandro ka kaia non,.
 anu ka tsookëxa Puerto Azul nun kaibobë, nun aintsibë,.
 aix ka iakëxa chaira cha caserio chaxkë´ira..
 Y anu ka bukuakëxa..
 Anuxun ka anuxun kana ën isakën profesor aia.
 Contamananuax ka uakëxa bëráma ka kakankia maestro profesor bërí kananuna nun kai profesor bëráma ka kakankia maestro..
 Anu ka iakëxa xanu y bëbu..
 Bëbu ax ka iakëxa Luis..
 Atian xanu ax ka iakëxa Luisa..
 Y a rabë ka iakëxa xanu nun aintsi bëchikë ñu unami Puerto Azulnu ikëkama bëchikë ñu unami mua chikikëtian nun aintsikaman raëokë kirika amiakëxa.
 Amiax kaisa iakëxa dos años usabo, anua in kana ëx xu aish ikëbi ka ën papa ë bëakëxa,.
 como cinco o seis años sapi kana iakën..
 Atian y anuxun kana un mes sapi kana kirika akën xura ixun..
 Akëbi ka ën papa ë chikinbëtsinkin bëakëxa Shamboyaku saëkënu, Uantia saëkënu..
 Y anu ka iakëxa caserioribi..
 Y anu ëx ain como cinco seis añosribi ain ka mas ka anuribi ikë como dos años sapi kana anu iakën..
 ën ain ka nun kaibo Puerto Azulnu ikëkama ain aintsi ain chira Bakú bamakëbëtan ro xarokëxan..
 Usa ain kaisa xarokëbëtan kaisa como cuarenta años uni bamakëxa..
 Usa ain anu nishkiani ka kwankëxa Puerto Azulnu,.
 ax nunuax chikikiani kwankëxa amiribishi atun nëtënu..
 Usa aish ka nunuax chikikiantankëx separatankëx atun nëtën atux bukuakëxa..
 Y anuax ka amiribishi ka iakëxan..
 Usatankëx abi ka rairi ënubi nun kaibonën bikëkama xanukama akamax ka ënubi tsooakëxa nubëbi, ain bëchikë ka ënu nubë rairi ikë ain tuabu..
 Usa aix kananuna nux mëskukë ain nushima mëskukë ka..
