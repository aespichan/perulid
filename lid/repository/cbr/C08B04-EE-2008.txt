 Usa ain kane ënë banaribi ñuitisatanin..
 ënëx ka ikën ën chaitinëan ñuia bana..
 Tsipunmi Paru tsipunmi Marañón imainun Amazona tsipunmi tsipunmi Iquitos tsipunmi ënuma ënuma anu kaisa ikën ni chamará ënusa in papa ainma..
 Ibëshira kwabutia ën kana iskin,.
 por ejemplo Pucallpa tsipunmi anu ixun tenteboya kakë tiruntan y akamanu kana ën isakën..
 Anu ka ikën i chamará kantsin xëbin..
 Akamax ka ikën menrá.
 y anu ka ikën chuna kuru..
 Anu ka ikën chiru..
 Anu ka ikën ru.
 y akamax ka ikënmenrá ikën.
 ënu ka ikën i chaxkëbu.
 y anu ka ikën i chaxkëma i,.
 anu kana ën iskin usa..
 Y nun anibun ka ñuiakëxa,.
 Nun anibun ka kakëxa usaron pomapëa ax ka ikën usaran kwën bëara tétëbëurun mapëa usa ka kakëxa min chaitinën..
 Anu kaisa ikën baka parun papa áxbi kwabutankëx kaisa barin pui, kanakan pui..
 Ax a umpax axbi rakataxa kanakan puisa barin puisa usa, kwabutankëx kaisa pasto i ainma barin chushiokësa, barin mënukësa..
 Usa kaisa i ikën chámará' i bakë nora kaisa ikën tsipunmi ënuma ënuma, anuisa me sënëán, anuisa parun papa sënëanu..
 Anu ax kaisa kwantakëx usa baka kwabutankëx kaisa aixbi kaisa anu baka kushima ikën baka rakataxa anubi..
 Usa ain kaisa ikën paru tsipuanx kanakan pui kwabutankëx kaisa chua,.
 anuisa baka sënëanu kaisa ikën chua, pakas pakas kikë..
 Usa ain kaisa anuishi kaisa baka sënëankëxa..
 Anu sënënmainun kaisa ain bashi ësaokinsa an baka bëarará..
 Ax kaisa ain bashi rakataxa ësai kushkiti an paru bëara kwainakëakëxa bashi..
 An kaisa baka bëarakëxa..
 Anuira kaisa paru sënëankëxa anuaxa naitapuan amia me tapuan o sea baka tapuan anu kaisa usa me ikën..
 A ka ën chaitinën kakëxa bëxaronpobëara tëtëbëurunapëa kaisa kakëxa a sitio..
 Kakankëx bëráma bëráma nukën rara bërámaira ñuiakëxa,.
 usaokin a ñu anëakëxa..
 Ikëbi ka a banabu ka usa banabu ka unin kwakëma ikën,.
 unin kwaama ikën..
 Anuishi kaisa ain paru senëankëxa..
 Anu kaisa uinu ikë bakabi amun kwanti ainma ikën, ainma ain bashi bëarará..
 A bashibi kaisa ënë ni kwainakëa anu bëarará ënëx ikën, an paru bëarará..
 Usai ka ën chaiti kiakëxa..
 Bëráma ka ën chaiti ánribi ain papan bana ain chaitin banaribi unakë iakëxa, bërámaribi ain papa ain chaitin unamikë..
 Unamikëxun ka anribi nu ñuixuankëxa,.
 atunribi a bana unanxun nu ñuixunkian nukama nu apanbu,.
 nun kananuna a bana kwakën,.
 ainbi ka rairinën sinanima..
 Usa ka ën papa banakëxa,.
 ën xuta kiakëxa..
 Kixun sinanima,.
 sinon ëinshi añubu kwá ixun sinanin..
 Anu ka ikën sóntëu ëo taki, abunkuna ëo abunku..
 Ax ka ikën itsaira tsipunmi Paru tsipunnu paru tsipumi..
 Anu ka mëskú ñu ikën bichu..
 Bichu ikin bëtsi bichu ka ikën minanën nashinikë tímbununun tímbu.
 y ax ka ikën bichu imainun bakena imainun añukama ka au ikën..
 Au kwax riruia,.
 anu ax ka ñu ríruia..
 Usa ikëbi ka unin unanima..
 Uinbi a bana sinanima,.
 a bana kwaama ikën,.
 kwaama ixunribi sinanima ëbë kanikë ën chaikama.
 Ixunbi ka a bana sinanima..
 ën chaikaman ka bëtsi banan ain papan ain titan ka ixun sinaia..
 En cambio ën kana ën chaiti ën papan ë ka ë ñuixuan,.
 uisa kara ñu iakëxa ënë menu, ëne bakanu, ënë parunu?.
 Uisai kara ñu iakëxa?.
 A ka ën papan ën chaitinën ë unamiakëxa..
 Y a kama ka ikën a ñukama ën kwaa banakama..
 Xëbin ax ka ikën ain anapiti..
 A ka ain anapiti ikën kantsin..
 Ax ka ain ana piti ikën, aruxun piti ikën xëbin,.
 axribi ka raxëkin ain nami piti ikën ain ana piti ikën..
 Ax ka nëishira ikën..
 Shipibun ka kaia kuntá,.
 nun kananuna kain xebín..
 Usa ain kananuna a ñukama bërí bakëbu bërí tuakama unanima..
 Uinbi ka ni ñuixunima,.
 uinbi ka ni unanima..
 ka unan iax usa ain ka kwakëma ikën..
