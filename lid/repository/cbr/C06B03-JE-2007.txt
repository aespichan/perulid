 ësai kaisa iakëxa bëráma uni tabakë..
 Ax kaisa ësa isa non bëtsi bëtsi ñu ro únionúnbi uni oisama..
 Ain kaisa beráma iakëxa ian, ian rara..
 Ián rara an kaisa uni uni máchiakëxin..
 Usa aish ka iañu unikama ax ka, ëxribi kana iañu iakën..
 Aishbi kana non an ronkëbë xëpankuru, ronti ro bëxun ka humigakë anun kana ëx ën ia keñuakën..
 Ain ka bëráma ka iaira ikian nukën aintsikama..
 Ainbi ka bërí itsairama iañu ain kaisa ia iakëxin..
 Ian rara ax kaisa banaákëxin ësai:.
 Ain manë champixmi isa purukin purukin kaisa ain ispanën ronakëtia biakëxin..
 Bikëx bikëxbi kaisa ia ax këñuama ikën..
 Kënutiama okin kaisa uisai kara ia kënutimabi,.
 bikëx bikëxbi këñutima kixun kaisa ain manë champixmi, purukin, bikëxbi kaisa uni máchinux ia keñuama ikën..
 Kënutiama bikexbi kaisa banaákëxin ia ax, ian rara ax banaákëshin..
 Banaia kaisa ësaia uni ain unibu iañuribi inun..
 Ain kaisa kiakëxa unin ispanën roronakëti kaisa banaákëxin ?non iri bukuña:? ?non iri bukuña?, ësai kaisa ain manë champixmi purukinsa bikexbi, ian rara banaákëxin..
 Usai ikia kaisa uni machiakexin..
 Kixun ka ën papan ë ñuixumainun ën xutakamaribi ñuikin.
 Usa ain kananuna kamabi banaribi ka ë ñuixunkankian ën xutakaman..
 ën xuta kana ën isakën, ën xuta Ó chapa imainun ën xuta xónpinu..
 Bërama uni ia a kama kana ën isakën,.
 ën chichiribi kana isakën ën tita [an tua] ën papa [an tua] ën chichiishi kana isama ain..
 Usa ixun kana ën chichikama, ën xutakama bana ñuia kwakën kanirukin..
 Akupí kana un poco kwakën bana ëx xuta ñumaira iá aish ën chichibi isama aish kana ën bana kwakëmaira,.
 bana unankëmaira anun usaokin ën aintsikama, ën bababi ësëti, ñuixuati, bana unamaitsian, rairi unikamasa i itsian..
 Aishbi kana chichiñu iá ixun xutañu iá ixun kana ën kwakën..
 ën xuta kia kwaa aish kana kixun kana kain ën babakama, ën xukënan bëchikëkama,.
 ën piaka, ën baba akamaribi ësëin..
 Usai uni iábu uni tsooa akama chichi okën xuta okën ka ë kakëxa, kixun atu ñuixunkin, ëribi an ñukakëxun..
 ë ka ñuixun, xuta okën bënta okën bana ñuixun, kakëxun, usaokin ka tuakën ain aintsi bana ñuixunun ñukati ikën, unanuxun..
