 ësai ka ësain ka ën chichin ë ñuixuaënkëxa..
 Bëráma unisa kweokan abëtsinkëx abëtsinkëx unisa kamabi ain bashi ënëbi mashëkabëtsinkinsa kweokan mapokëxuinsa ashi baë ño bitankëxun kanioxun unin anun xanu bënomia a ka ë ñuixuankëxa..
 Ashi baë ño kaisa biakëxa unin ashira,.
 bixun kaisa kaniokëxa..
 Kaniotankëxun kaisa xëniokëxa pimikin kamaxunbi ibuaxun..
 Pimikin kanioxun kaisa kaniox kaisa kanankëxa ain ibukama ax:.
 "kananuna abatan mëxun pitiamabi kananuna nukën ini bëchikë nukën babaokë kaniron nitsin naira usa ainu ashi baë ñu kananuna kaniron,.
 usa ain abatanu mëxun piti ama ka nu nukën ini bëchikë nukën chira bakën tua uni inanun ka kiax kaisa kanankëxa..
 Kanantankëxun kaisa ashi baë ño a anuxun ain bëchikë bëná kama kakëxa:.
 Chira bakë kana kaniron..
 Usa ain kamina inanun bëti ain chai baë biti ain" kaxun kaisa xuakëxa uni bënakama..
 Xukëxun kaisa aintsima ka chuna uankësa uankësaria banakë ax ka nukën aintsima bëtsi no uni ikën,.
 ama ka xëbin tëkëpachañu nikë anu ka chaibaë ikën kukubaë ikën a kamina bëti ain..
 ën pa ka ashi baë ño isa kaniroxa anun ismi kwanun ka kiaxa,.
 kamina kati ain kaisa kakëshin..
 kwanxun kaisa bëakëxa ain aintsi xanu y uni bënákama..
 Bëxun kaisa bëkin kaisa ruina chunena a arui kaisa uruakëxa..
 Uruan kaisa anuisa urubaiëxankë uruakëxa..
 Uruxun kaisa kakëxa ain ini bëchikë ain chira bakë xanu:.
 "tain ka bëtankëxun tain ka uinu kara min bënëoisa min aisa min amitisa a kamina kaisti ain, ën inin.".
 Kakëxun kaisa xanu xuntakukama an kaisakëxa isakëxa nachakëxa.
 Uinu ikë kara kamina isti ain,.
 min kwën ikë kamina isti ain kakëxun kaisa kamabi ñu xaká anuinsa mëniokakwantsinkë ain chana xaká ain chuna kuru xaká ain porëxu abëtsinkë..
 Kaisa iakëxa uni kama ax..
 Usa ain kaisa kakëxa xanun istankëxun ain kwën mëratankëxun, "ain chana xaka akë uma ka ain porëxu akë uira ka ë bënëoxun, papan kukun.".
 ësaokin kaisa kakëshin ain kwënkë kwënkë kaisa xanun biakëshin uni..
 Bitankëxun kaisa atankëxun mëinmiakëshin ashi baë ño a..
 Atankëxun kaisa bukuxun a xanu bënomitankëxun ain kwënkë inantankëxun kaisa piakëshin..
 Ashi baë ño a atankëxun a buamiti rairi buamiti ñunanan usaoxun kaisa usaokëbë kaisa ain akë xanu ax a unisa a xanu bitsi bërukëbë kaisa inkiani abiani unikama ax bërumainun ribuakëshin..
 Ribukin kaisa ain akë xanu an ain taxkëti anuisa chunena oina aisa irubaiëxanxkë ain taxkëti bipati kaisa ain bëonobiani ribuakëshin..
 Ain akë xanukama ax ain taënxankë anuisa urubaiëxankë ain taënxankë uñukapakëxin..
 Usai kaisa bërama uni iakëxa kixun ka ë ën chichin ñuixuankëxin..
