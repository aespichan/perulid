 ësa ka nun 'anibu kiakëma..
 Nun mëkaonuxun naë 'anuxun kananuna mepain barin,.
 uisa me kara kixun kara sapáinkë,.
 kara ain bashi 'ikën,.
 kara 'ianñu 'ikën, kixun kananuna barin..
 Baritankëxun kananuna, 'upí me ñachatankëxun, kara.
 sapáinkë kixun, istankëxun kananuna: asábi ka ënë me.
 'ikën, kixun, istankëxun kananuna anuxun sëpain..
 Sëpatankëxun kananuna, uiti cha karanuna 'ain.
 kixun, istankëxun, sëpaxun, anuxun kananuna.
 rërain ikama a..
 Rëratankëxun kananuna mëchuishkapatin 'upitia.
 a xarátikupí..
 Usaoxun kananuna rakani 'upiti chushia.
 kainkin kananuna bëtsi ñu mëëtikama 'ain..
 'akëbë chushi 'upiti ikama ax ratënkia.
 xukabutia kananuna anuxun xaróin naë a..
 Xarókëx ka 'upiti xaratia..
 Xarákëbëtan kananuna xaran, kananuna isi kwanxun,.
 iskëxbi ka 'ia asábi..
 Asábi 'ikë kananuna nun 'anibu kiakëma maënkimaishi.
 'apatia..
 Kananuna 'apatin nun 'anibunën 'akëxa, atun costumbre.
 'akëxa, 'atsapain taë okëxa,.
 'apakëxa 'atsapain chaxun isima.
 'amatia..
 'atankëxun kananuna 'apatin, 'akaskin 'apatin.
 xëki..
 Bueno bëráma ka 'iakëxa costumbre bëtsi..
 Bërí ka 'ikën bëtsi..
 Bërí kananuna según non 'unankë, non 'akënu.
 'unankësa okin, is istankëxun nunribi.
 usaokin a veces kananuna 'apatin xëkipain..
 Xëkipain rëkwënmixun kananuna 'apatin nónsi..
 'akinma kananuna 'ain 'atsa 'atsa këñun xëki.
 'apákëx ka ñukamax koín..
 Kotankëx ka bimitankëx ain si xëki 'ain kananuna.
 'upitia nun 'anibu kiakëma ain bëru, 'upiti.
 pisabi 'ia..
 Pisabi 'ikë kananuna xanu mësiomin..
 A veces kananuna 'aruxun pin xëki a..
 Atian ka 'upiti bëruia..
 Bërukëma 'ikë kananuna pimapanin.
 y usaokin 'ati ka a ñukama 'ikën..
 Atian pitankëxun kananuna ëni ëntankëxun kananuna chushi.
 'ia kananuna ain bimi abitsin xëki bëru a.
 bitankëxun kananuna bukunin..
 Amiribishi 'apátëkënti 'atsa a kananuna uisashaman kara.
 istankëxun ain tapun bitankëxun kananuna aribi pin..
 Pikin kananuna isi nun 'anibu kiakëma 'upiti.
 pëkëtia namia chachixun xëanan.
 'atsa putuonan..
 Usaokin kananuna pin 'atsa a..
 Atian kananuna ain xo a putima sinon nitsin.
 'abiankin kananuna a bitsi 'atsa a aribi.
 'apátëkënti o 'apátëkënin anubi..
 Usaokin 'ati ka naë ax 'ikën..
 Atian kananuna amiribishi ñu bërukama a xëki bërukama a 'apátëkënti me.
 bari amiribishi 'akaskin, kananuna 'ain 'atsa.
 'akaskin, kananuna barin matá me..
 'upí kara kixun isin..
 Iskëx 'upí 'ain kananuna anu sëpain amiribishi..
 Sëpatankëxun kananuna rërain..
 Rëratankëxun rakanin rabë uxë, achushi uxë..
 Usa 'ain kananuna según 'ain chushikë..
 Usaotankëxun kananuna xarakain amiribishi..
 xarakakëx ka xaratia kananuna rabë nëtë 'ikëbëtan.
 'apákin pëuin, 'atsa 'apatin..
 'aisamatankin kananuna 'apatin nónsibirës achushi hectaria,.
 dos hectaria, rabë́ hectaria, usabi..
 anu xëki usa otankëxun bërí atian ka nukën rara.
 maëama 'ikën..
 Nu 'apáxun pishiakëxa..
 Ain aintsikama ka 'amiakëxa..
 'ainbi bërí nëtën kananuna piananbi marui ñu.
 nun 'apákëkama nónsi 'atsa xëki arroz akama.
 y usa ka ënë nun ñu mëëtikama..
 A veces kananuna 'aisamatankin xëki ashi pixun.
 tubë́mi bëtsi baritian 'ati kananuna kin,.
 rabë baritia sënënkëbëtan 'ati maëmi baritian ió.
 naë 'atëkënin amanu..
 Usa 'ain kananuna ax ka 'ikën nun 'ati ñu..
 y usa ka nun ñu mëëtikama ënu 'ikën..
