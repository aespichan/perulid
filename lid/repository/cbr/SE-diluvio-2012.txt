 Kana chukúma kati 'ain..
 Nukën rara ñuia bana ka ax 'ikën..
 ësai kaisa 'iakëxa..
 Uni 'uxi bukubuon kaisa uni maëx.
 achushi ka kia nun 'anibunën kakëx xuku xuku ño.
 ax banakëxa..
 Banaia kaisa uni kuma xuku xuku ñoma ñuina bakë.
 rëtëbaionx uni achushi uakëxa..
 Ninuax ai kaisa kiakëxa ësai:.
 "Kweoka ka 'ikwatsinia..
 Bëtsi bëtsi matákama matákama ënë ka 'abëtsinia..
 Usa 'ain kamina min xabionkë min aintsi min ini bëchikë.
 min bakë bëchikëkama anumi purunu achushi tapan 'ati".
 kixun kaisa kakëxa..
 Usai ka nukën 'ibu kiaxa..
 Kixun kaisa kakëxa..
 A 'inun kaisa kweoka-n uni këñununpan.
 ashibaë ñopain kweokan isa 'abëtsinkëx, a.
 kixankë 'ain kaisa ashibaë ño 'axunpain.
 timëkamë ëoxun në xëtën bata pëtsokin.
 ashibaë ño 'axun pikankëxa..
 Usa isa kixun ain kaisa tapan 'akankëxa..
 Nukën chaitikaman 'akëxa..
 'axun kaisa amanu atun bakë bëchikë ini bëchikë a.
 puruakëxa 'ani tapan 'atankëxun.
 'atankëxun kaisa kweokan isa 'abëtsinkëx.
 ashibaë ño 'akëxa.
 'axun pitankëxun kweokan 'abëtsinkëx.
 kaisa kiakëxa:.
 "Bashikama ënë ka maxëkabëtsinia ain bashikama..
 Unu ka kwantan..
 Matákama matákama ënu ka marëruia..
 Usa 'ain kamina ain bashi a ka maxëkabëtsinia..
 Anu kamina min tapu buaruti 'ain" kixun kaisa.
 kakëxa..
 "A ka maxëkabëtsinia..
 Uinu kara sënënia anu kamina min tapu tëkërëkati 'ain..
 Tëkërëkatankëx kamina anu 'ikanti 'ain" kixun kaisa.
 kakëxa..
 Kaxun kaisa anuxun në kweoka 'ikwatsinun.
 nokama nokama këñumainun kweokan.
 këñuakëxa..
 Këñuan kaisa nun 'anibun nukën raran ka tupuama 'ikën..
 Uiti nëtë kara 'iakëxa..
 Baka kwabutia tupunxun.
 buanpakëxa atun tapan.
 Buanpakin kaisa numa kuru achushi xuti.
 sinankëxa:.
 "kara me 'axa kixun isti" sinankankëxa..
 "Ñu pëi bëi ka numa kuru ax me kwabukë.
 'ia kixun atian niñuma 'ain ka ñankainshi.
 'aia" kixun sinankankëxa..
 Sinantankëxun xukëxbi kaisa anu 'ibuti ni.
 pëibi 'ainma 'ain..
 Numa kuru utëkëankëxa amiribishi..
 Atian kaisa atun tapunu 'iruakëxa..
 'iruan kaisa atian nëtë itsin 'inúëxan.
 xutëkëankëxa amiribishi.
 Atian kwanxbi kaisa Numa kuru uama 'ikën..
 Bëruakëxa anubi.
 Y usa 'ain kaisa 'unankankëxa.
 "ka kwabutia kixun ni ka.
 ënpatia,.
 nun tapu buanpanun ka 'a'" kixun kaisa.
 tëkërëkapakin buanpakëxa.
 Buanpakëx kaisa tapu menu.
 rakarakë́akëxa..
 Rakarakë́an kaisaanu tapu ëskian kaisa.
 'ibukankëxa ain ini bëchikë ain bakë bëchikëkamabë.
 xutaokëkamabë..
 ësai kaisa nokama këñui kweoka.
 'ëakëxa..
 kweokan uni këñuakëxa kixun ka nukën.
 chaitikama ñuiakëxa..
