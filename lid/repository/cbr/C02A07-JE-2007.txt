 ësai kaisa 'iakëxa achushi xanu kan..
 Xanun kaisa ain bënë nanën 'akëxa..
 'akëbëbi kaisa ain chai ain rarë bakë an ain chira bakë a.
 kakëxa:.
 "Min bënë 'atankëxun ka ëribi ain maëxratsukun ë 'a'".
 kaisa kakëshín..
 Kakëxunbi kaisakakëbëbi kaisakakëxun kaisa.
 ain chira bakë an kakëshín.
 Mi 'anun ka kain,.
 chaipain 'amainun ka kain" kaisa kakëshín..
 Kaxun kaisa ain bënë xanun nanën 'akëshín..
 Anbi kaisa kiakëshín..
 Ain chai ax a uni a kwami kwami kaisa.
 "ën titan 'atimakin bakëokëxmabi kana.
 ënpan ënpan ñun 'ikatsi kima".
 kixun kaisa kwamiakëshín..
 Kwamikëx kaisa ain chai ax nishakëshín..
 Nixun kaisa ain chira bakë a kakëshín.
 "Asa ka..
 kana 'an..
 Miribi 'anun ka u'" kaisa kakëshín..
 Kakëxbi kaisa uni ax kiakëshín:.
 "Asa ka tutupain ka" kaisa kiakëshín..
 Ain chain kwamikëx usai kixun.
 kaisa raíripanisa rikiaënxan raíripan.
 isa rikiaënxan kaisa ñu bari.
 kwanxan..
 Kwanxan kaisa ain piarákama biakëshín uni an..
 Bixun kaisa bibiani kaisa kwankëshín..
 Kwankëbë raíribë kwankëbë kaisa kwankëshín..
 Kwankinbi kaisa a uni an raírinëinsa 'axun.
 banin pëkë́rukë akama bianan ñapon abu,.
 'axuinsa ñunanrukëbëbi kaisa kwankin.
 'abiani kwankin kaisa kapë́ kapë́ rëxun.
 ain tëxaká maxaxnu rakanbiankëshín..
 Rakanbiankë kaisa mërakëshín anpan rëkwëanx.
 kwankin mërax kaisa uni ax këkiakëshín..
 Këkia kaisa kapë́ tëxaká mërax këkia kaisa atian.
 kaisa raíri ax tatima bëtsi uni kaisa tatimakë.
 'iakëxa munu kwankëshín bain.
 Kwankëbëbi kaisa bëtsi axpain an kapë́ tëxaká mërax.
 bënëti kaisa kwani këkiakëshín..
 Këkibi kaisa "a munu ka nitima nukën nanë́baën.
 ka mënë́ kapë́ kamó 'axun ain tëxaká.
 rakanbionxa,.
 ma këñuia isi kwanun ka bënëti uai".
 kaisa kakëshín..
 Kaibi kaisa "xaaaa" kiakëshín..
 Usakiani kaisa munuisa a kaxu kwamainun.
 anpan kwankëshín..
 Kwani kaisa xaaaa kiukukiankëshín,.
 uni ax kapëkan tëxaká mërax kwanx kaisa kwania.
 kaisa kakëshín:.
 A uran ka këkitima iru 'ikëri basikima ka 'aima.
 këñuima ñaponën ëópain 'akinri ami.
 'ixunri këñuima..
 Mi isi kwanun ka..
 Kana tatima uran këkiaxma kwan tein" kaisa kakëshín.
 Usai kikiani kaisa kwankëshín..
 kwanxun kwanx kaisa bëbakëshín a uta.
 raírikaman uta utaoruax isa.
 ñaponkama 'axun ñunani 'ixun kaisa'ainbi kaisa.
 kapë́ 'akëmapan 'iakëshín munu 'anuxun tsatsa.
 ñapon abupain ñunan oi buanxun.
 panianx 'aishbi kaisa në uni an kapë́ a karaisa.
 këñuaxa kixun..
 Bariara bariarakin kaisa isakëshín.
 isia oxun kaisa a kwankë abë.
 kwankëkaman kakëshín..
 A nukën nanën 'aisama ka kapëkan momi ain tëxaká.
 rakanbëtsionkë mërax.
 këkiukukwatsinbaitia ka.
 a 'arunun chankáxun 'inantein" kaisa kakëshín..
 Kakëxun kaisa "kananuna 'akëmapan ai iru 'ikëri.
 'akëmapan ai munu 'axun kananuna ñaponën.
 ëó ka 'aisamera 'ikën,.
 muxa bimi pëkë́bu kwainkë apain bëonxun.
 bëonxun kananuna ai 'inánun ka pachiónun.
 'inánun ka chankánun ka nirakëpan" kaisa.
 kakëshín..
