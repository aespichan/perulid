 ësai kaisa 'iakëxa..
 Unitabakë bëtasanankëxa kixun kana.
 ñuiti 'ain..
 Bëtsi nëtën kaisa kwankëxa ain xabionkë a këñun.
 bëunantankëxun, ain chira bakën tua, këmëkin, bëtasi.
 kwanxun, ain xanu 'aia bëunantankëxun.
 parankin ain chira bakë kakëxa:.
 "Chira bakën, karamina ë ën piaka, min tua, mena kana.
 'aisamera isëxan.".
 Iskinun karamina 'aisamera isëxan..
 ë xuxun-tima 'ain kana abë basira.
 nitsima,.
 kixun "kamina abë kwan-ti ka 'aima 'ikën",.
 kixun kakëxa..
 Kakëxun kaisa kakëxa:.
 "asábi ka piaka kamina buanti 'ain,.
 mi mena 'a-kinun buanti 'ain", kakëxun kaisa.
 buankëxa ain piaka 'ikëbi ain xanu këñun.
 bëunanxun buankëxa..
 Buanun kaisa kakëxa:.
 "Kukuakë ka mena kaisa 'aisamera meoi-a.
 kixun,.
 mibëtan isi kwankatsi kixun ë kaxa..
 Kamina iskini kwanti 'ain" kixun kakëxa..
 Kakëx kaisa: "asábi", kiakëxa, "kana kwanti 'ain"..
 Kia ka nëtëruan pëkarakëbëtan ain kukun.
 ain xanu këñun bëunanxun buankëxa..
 Buanxun kaisa atian nibi.
 chashikinma buainshiakëxa..
 Buanxun kaisa kakëxa këmëkin.
 parankin kakëxa:.
 "Asábi kananuna uan, ën pia-n..
 Kamina ë mi kanun kamina ënpain ënribi barimainun.
 kamina mena ka 'aisamera minpain mëraxun ë këkanan.
 kamina, ënribi mi këkamainun, ñuina uria.
 bariti 'ain," kixun kakëxa..
 Kakëxun kaisa: "asábi ka", kakëxa.
 Kaxun kaisa paranxun me naëakëxa.
 paën-an kini mëraxun apain naëakëxa..
 Naëbaikin kaisa rakanatankëxun 'upíokin.
 rakananxun këkakëxa, kwëankëxa..
 Kwënxun kaisa kakëxa kwënkëx aia:.
 "ën pia-n, kana mëran mena.
 kana ëx naënaëbaiti akënëi kana 'abait-i 'atsan..
 Minribi kamina naëi uti 'ain", kixun kakëxun.
 kaisa naëakëxa..
 Naëkin me chichushaman uria "ka me bi'".
 kakëxun kaisa me bë-ruakëxa..
 Bëruia kaisa "uriashaman, ka me bi'".
 kakëx, këmëkin ibu karu bukuntankëxun, anun.
 xëtasti, urikiokin kaisa atian, anuxun ka.
 kwantëkënia kixun me pubiainsa.
 kwania anuxun karu bukunkë, xëbukunkë, anun.
 bëtasakëxa, ënkiabi..
 Usaokin kaisa me bëtaskin nun 'anibu.
 kiakëma bankuruxurakëxa..
 Usaobiani kwankin kaisa ain tita.
 ain papa parankëxa..
 "usa 'ainbi kamina ën mëkën këruakë 'ain..
 Usabi ka 'isenak-an rataxtamainun chëkiai.
 kabiani kaisa kwankëxa..
 Kwania kaisa ñantan xupibukëbë, bëbaia aintitan ain.
 papa-n ñukakë-x-a:.
 "piaka karamina iskëma 'ain.".
 Kakëxunbi kaisa "kana iskëma 'ain"..
 Mena 'aisamera mëraxun kana ëpain këkanun.
 mëraxun këkanun ënribi mëraxun këkanuxun,.
 kakëx panakë kana ën mëraxun këkabaikëxbi ka.
 këkima aikanan këkakasmabaikin.
 ëbëtsin-i-n..
 Tain ka imë́ishi nëtëruan këkai kwanxun 'a',.
 kaisa kakëxa..
