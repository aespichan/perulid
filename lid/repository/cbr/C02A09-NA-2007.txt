 Xanu achushi kaisa 'iakëxa bënëñu..
 'ain kaisa xanu an ain bënëbë kwanxun an 'ipu xanun.
 'ipu manmainun kaisa ain bënë an tsatsa 'arui.
 kwaruakëxa xërë́nu..
 'arui kwan kwanmainun kaisa xanu ain mërati ax.
 ñusixuku achushi ax uakëxa..
 Uxun kaisa ukin kaisa bëakëxa.
 kaxori tëtanikë.
 Kaxori tëtanikë bëxun kaisa xanu a kakëxa:.
 "Mi kanun uanan ka kaxori kana mi bëxuan,.
 mi kunun ka bitsi u'" kaisa kakëxa xanu a.
 uni an uni ñusi an..
 kakëxunbi kaisa "kana kwanima bëtsi nëtën kana.
 isti 'ain..
 Ka kwanpantan min xukën ka urama 'ikën..
 Min xukën ka tsatsa 'ai 'itia kamina kwanti 'ain,.
 xabáira ka kamina kwanti 'ain,.
 bëtsi nëtën mi kanun kamina kwanti 'ain" kakëxbi.
 kaisa kwankëxa ñushini,.
 xanu a nuirui kwankëxa..
 Ain bënën 'axun 'axunisa tsatsa mainruia.
 birui kwaruakëshín këonkin.
 birui..
 Kwaruiabi kaisa nuiruakëxa uni ñusi an.
 kaxori tëtanikë toinxun..
 Nuiruti último kwaniabi kaisa a kaman tarinu.
 tsoóxun bakan bina nënkë́ira.
 ain ba nënkë́ira, an ain maxkatan tikakinsa tukakëxun kaisa.
 bakan binan xarankëxa uni ñusi a.
 Usaokëx kaisa kaxoribi buani.
 chikíkiani abákëxa.
 binan 'akëx bakan binan 'akëx kwanx kaisa butuakëxa..
 Butui kaisa kaxori a ributamainun.
 bëchunan rinpatamainun kaisa.
 kwënkë́bukiani kwankëxa uni ñusi ax bakan bina.
 këñukëx..
 Kwanmainun kaisa xanu ax abákëxa uni.
 kwënkënia ain bënën kwakin mëranakëtian.
 abákiani kwanx kaisa ain bënën 'akë buë a.
 bitsi nirakëakëxa..
 Nirakëmainun kaisa uni ñusi.
 kwënkë́bukiani xërëtan.
 kwabuakëxa..
 A bakan binan 'akë ax kwanx kaisa 'irukiani.
 kwanx ñubë́ira 'iruakëxa ñubë́ira 'iruax kaisa atian.
 ñuibi 'iëakëxa a uni a ñusi.
 Usai kaisa 'iakëxa abi ñushinkin.
 xanu nuirutankëx.
 Bakan binan këñukëx 'iakëxa, uni ñusi ñubë́ira.
 'iruakëxa.
 Usa ka nu nukën aintsinën nu ñuixuankëxa..
