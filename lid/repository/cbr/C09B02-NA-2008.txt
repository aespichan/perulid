 Imainun ka nukën ibubaën uniokë me nëtë ënu amia akëñun uniokë ñuinakama katamëti ainma ain,.
 kamabi ñuina ëman ain ëman nikëxa,.
 ain ka añubi ami katamëti ainma ain ka nukën ibubaën kanantankëxun amia nukën uni iti ó ñokama ó imainun ño unkin akama katamëti ka ni ainma ikën añubi ainma ikën..
 Ka barin xaraokëx ka këñuti ikën..
 Usa ain kananuna niribi ëbianti ain kixun kaisa kanantankëxun sinanxun ni uni akëxa [...] a bana ñuiti ka ikën nukën rarakaman asa usabi okin, nukën xutabaëan asabi okin ñuiti ikën..
 A ñu kara iakëxa como coca ka iakëxa cocasa ka iakëxa cocaribi..
 Ain sapi ka axa..
 A ñuikin kara kakëxa.
 ni ñuikin kara kakëxa..
 kakëxun katankëxun kaisa masakakëxa mapuakëxa amiribishi..
 Usaokëx kaisa ni itsaira chaira itanun uniakëxa..
 Usa ain ni unian ni unian kaisa ó imainun ño imainun ñuinakama ninu ikëkama ax chaxukama ax ami katamëti baritian akëx anu bukuakëxa baritia ain..
 Bukuax anu uakamë ëokëxa ñuina kama ax.
 y usakin ka nukën xutabaën nukën chaitibaën ñuiakëxa ain ka aserabi akëxa nukën ibubaën,.
 nukën ibubaën akëxa,.
 ain ka nuribi a ñuinakama axun pinu tsooti okin ñuina axun pi ishima ain banaribi anun anan bukunun bukui ua kamë ëonun kixun ka nukën ibubaën nu ëankëxa ënë nëtënu imainun ënë menu nu bukuankëxa..
 Usa ain kananuna nux ënu bukuin,.
 ënë menu bukuin,.
 ënë nëtënu bukuin..
 Usa ain kananuna a bana upiokin unankin nukën bëchikë nukën babakamaribi unamiti ain..
