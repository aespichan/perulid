 maxë maxë anun kananuna ain bimi ain bimi anun kananuna piti 'ain.
 piti 'ain kananuna ain bimikama bitankëxun kamabi ain bimi.
 bitankëxun kananuna anun pia 'ati.
 anun pia roti kananuna ro pëi ninu ikë bitankëxun.
 kananuna 'aruin maxë bimi.
 a 'aruxun kananuna upíokin 'ëskimin.
 'ëskimikë anun ka pia 'ën bëntakaman 'ën papan pia 'akëxin.
 ain pia 'atankëxun rokëxín upíokin tsëpakëñun mëskuxun.
 upíokin mëskutankëxun 'akëxín maxë anun.
 a ñukama 'ati ka maxë ax 'ikën nun 'apakë nun 'arakakë.
 anun kananuna nun pia 'imainun chupa kwënëoin.
 anun kwënëoti 'imainun nun bëmana ënu kananuna anun pintakuti.
 a 'ati kananuna arakain maxë.
 akama kana mi ñuixunin.
