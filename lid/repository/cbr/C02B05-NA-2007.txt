 Nun pia tointi anuxun kananuna bëtsi ñu 'aima.
 sinon banin kananuna 'ain nun pia y nun kanti..
 Banin 'apákë 'anan kananuna 'ain nëtënu.
 tukatankëxun rëxun tukatankëxun kananuna pia 'ain..
 Pia ax ka 'ikën primero nun ami katamëkë nun kanti..
 Ax ka 'ikën no kiima nun armamento 'ikën a..
 'ain kananuna nukën chaiti nukën xutabaën 'akëxa, nun.
 aintsin 'akëxa..
 ësaokin manë 'itsa toinkë 'ixunmabi ka.
 'akëxa nukën chaitibunën..
 Ain kanti xo, ain banin 'atankëxun toiankëxa..
 Anun ñu 'ati 'anan, anun'akananti, anun.
 uni 'ati ain enemigobë 'akananti 'akëxa..
 Usa 'ain kananuna usaribiokin, a banax sinankin,.
 nukën chaitinën asábiokin kananuna nun kanti xabaë, nukën banin.
 bënënkinshi 'atankëxun tointi 'ain..
 Anun nu bërí ka no 'ikë nubë nishanania.
 nokamax..
 Usa 'ain ka nukën chaitikama 'akanankë 'ixun..
 Atun bënënkinshi atian ka 'apákëxa taish y.
 baninribi ka 'apákëxa a piotikupí..
 'atankëxun ka ain maxax, ain ruë anunbi,.
 rëananbi ka no nu a no 'axun.
 bikë..
 Anun ka akëxa banin ñu..
 Usa 'ain kananuna usaribiokin nun 'ati 'ain primero.
 ka nunami katamëkë ka 'ikën nunbanin nun.
 kanti akama..
 'ain kananuna nun bëchikë nun babaribi kanti.
 toinima pia toinima..
 Kaninakëtian kananuna bëbu tua kanti 'axun pia.
 'axun toinmikin kanioti 'ain..
 Nun 'akë ñukama 'unámikin bëtsi ñuma nun.
 'akë ñukamapain, 'unámikin kananuna kanioti 'ain.
 nun baba nun xuta bëbu tua 'ikëtian..
 'ain kananuna ësaokin bana ñuixunkin nun.
 aintsikama 'iakama nun aintsinën a nu ñuixuan.
 bana akama ñuixunkin kananuna nun bababëbu o nun baba.
 xanu 'ikinti 'ain, kanioti 'ain..
 Usa 'ain ka nukën chaitinën nukën papanribi nu usaokin.
 'akëxa, kaniokëxa,.
 masaokima 'upíoxun nu.
 kaniokëxa..
 Usa 'ain kananuna nukënbaninbi tointi 'ain, nukën.
 banin xobitointi 'ain nun kanti xobi.
 tointi 'ain nun nu banin toinia ka nu unin.
 ñuia ka nu usania.
 Usa 'ain kananuna uni ka'axa, ñuianankë uni ka.
 'axa, usanankë..
 Usa 'ain kananuna tointi 'ain nun pia 'atankëxun.
 kamaxunbi pia 'atankëxun tointi 'ain,.
 nukën baninbi tointi 'ain ami mëkatamëkin..
 Y usa 'ain ka 'iakëxa nukën chaiti nukën aintsikama.
 'iakëxa..
 Ain 'akanankë unibu an ka ain banin ënama 'ikën,.
 ain kanti xo ënama 'ikën,.
 ain paka, ain pia, ain masíbu, ain banin papíkë, anun ka anun ñu.
 'ati ka bëtsi 'ikën,.
 anun unibë 'akananti ka bëtsi 'ikën..
 Y masíbu, masíbu a ka kakëxa kuxuakë..
 Usa 'ain kananuna usaribikin a ënkima.
 'ati 'ain..
 Nun baba ka 'axa..
 Nun bëchikë ka 'axa..
 Kananuna a bana ñuixunkin, 'unanmikin ain.
 bëchikëribi usaokin kanun kixun kananuna.
 ñuixunti 'ain, 'unámiti 'ain..
 Usai ka nukën rara tsoóakëxa ain baninanbi.
 'óina ñoina mëratankëxun,.
 Ain ini bëchikë ain bakë bëchikë anun mironruakëxa..
 Ain baninanbi 'atankëxun toatin 'akëma 'irapanën 'akëma..
 Usai ka tsoóakëxa.
 Usai ka ëo kamëokëxa nun'anibu nun.
 aintsikama nukën chaitibaën, nukën xutabaën..
 Bukunxunbi ka nu.
 kamaxunbi nu antiguokama nu këñuia këñukin.
 'ibuñumaoia..
 Akupí kana bërí tuakëkama bërí bëchikëkama sinanti 'ikë,.
 'upíokin sinanxun atun bëchikë 'aisama ñu a 'imainun 'upí.
 ñuishi ñuixunti 'ikën, kanioti atunbëchikë y atun.
 tua xanuribi xanuxun, 'ësëti 'ikën, bana muxunti 'ikën..
 Bana muxunkë kikë ax ka 'ikën 'upíokin tua.
 'ësëti 'ain tua xanun unin 'ësëti ñui kikë.
 'ikën usai ka nun 'anibu nun aintsikama.
 bukuakëxa..
 Ain bëchikë kananuna nux 'ain, ain baba, ain xuta kananuna nux 'ain..
 Akupí kananuna nun aintsikama 'ia y añukama a.
 ñukama manútima 'ikën,.
 porque nun babakamaxa usaribiti bukutikupí..
 'ainbi ka nun nun aintsin nami, nun namikama këñuti.
 kwania, nun raza ka këñuti kwania..
 Usa 'ain ka nun aintsi xanukama atun tua atun baba.
 ñuixunti siquiera atani, uxëshikëma, atunribi, sinantikupí..
 Kamabi non ka sinania ainchaiti 'iakama ain.
 rara 'iakama nusaribi nativo nusaribi nubë nokaman.
 ka sinania ain baba 'ësëia, ain tua.
 'ësëia, ain xuta 'ësëia..
 Y raíri ka'ikën unu parun bukukëkama atunribi ka.
 'ësëia 'aisama ñu 'unanti 'upíma ñu 'unanti..
 A ka 'ikën ñubë..
 Ax ka 'ikën kuxunanti..
 A 'unanti ka 'ësëín..
 Usaokëxun ka chaxumabi kuxun.
 'unámia,.
 uni ramioti uni rëtëti usabu..
 Usa 'ainkananuna a sinanti 'ain.
 Nun nukën aintsi an 'aa ñukama a kananuna sinanti 'ain.
 'upíokin..
 A bana sinantikupí kananuna nuntuaribi nunbëchikëribi, nun.
 babaribi, kati 'ain..
 ën kana, ën xuta rabë́ kanëtin bëtsikin akupí.
 kana ëx kana kwëënin..
 'upí ñu kana kwëënin.
 Y nukën papan banaishi 'ai tsootin ashi kana.
 kain..
 Usaribiokin ka 'ati 'ikën nun aintsikama atun bëchikë.
 atun tua 'ësëti 'ikën.
 y akamapain akamapain kana kain..
 Y usaribiokin ka uinikë nubë nobunën kara.
 'akëxa atun chaiti 'ia atun historia atun cuento.
 aburibi..
 Sapi ka'akania kananuna isima ka.
 'aia.
 usa 'ain kamina atian sinankin ñuixunti 'ain, nukën.
 aintsikaman bana ñuixunti 'ain..
 'ësë ñuixunti 'ain historia abu nun aintsi 'iakama..
 Nukën aintsikama nukën chaiti ax ka 'ikënënë menuax uniama 'ikën.
 Parun papamiax unitankëx ka nukën.
 chaiti kwainakëakëxa..
 Parun papa tanain kwainakëtankëxun ka anun.
 kwainsamaotankëx nukën chaiti uruakëxa ënu..
 Urutankëx ka Pucallpanuax atsintankëx anu.
 uakëxa..
 Uax ka Yarinacochanu nukúakëxa..
 Y a ka nubë nobun masakin nun.
 anëisa kaia anua 'iarakupí 'ainbi ka anuax uniama 'ikën,.
 anu tsoóama 'ikë ka tsoóakëxa 'itsama baritiashi..
 Arakupí ka kaia nun 'iainsa. Ax ka 'ikë kaia..
 usa 'ain kamina nun aintsirákama ënën 'ësëti 'ikën tuañu.
 xanukama babañu xanukama, anribi a bana ñuixunti 'ikën..
 Usai kaisa 'iakëxa nun rara nukënchaiti nukën.
 chichibaë bukuakëxa kixun, ñuixunti.
 'ikën..
 Usa ka 'ikën bana, nun aintsin bana..
 A kana kain sobre ënë grabadornu 'axuni..
