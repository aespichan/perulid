 nukën xutabaën ka aishbi bëramama bëríbi ka ñuiakëxa..
 Achushi xanu kaisa ikën ninu, in papa ibën ibënakë kwaian..
 Anu kaisa tsootaxa achushi xanu tuañu ain tua makakë aish..
 Tsootax kaisa ax umún ikësai bu kiki umunan banan i ikin ain tua makakax tsootia,.
 ia kaisa mëraxun mërakëxun nu banakinia ëx kana umunbaë xanu ain.
 ë ka ënu,.
 kana ñu pisatanin.
 ë kamina o axun ño axun kamina ë paná inanti ain kakëxun kaisa nukën xuta okën inankëxa..
 Ainbi kana an inan uni ain anë unamina..
 inan inankin kaisa ñuina nami axun paná inánkin kaisa paná nami paná inankin kaisa inan inankin kaisa a kopaitankëxun ain mapunkënu bëakëxa a xanu chikiankëxa ain ikënu..
 Buanxun kaisa rabë baritia ikintankëxun, rabë baritia ikini nëa ixun kaisa ain nami akëxa uni a apanënpan akë kaisa rairinënribi akin ami bëchiakëxa, bëchipakëxa..
 Ax ka ikën ninu nin uni xanu,.
 nun kakë nun banan kakë nin uni xanu..
 Ain ka aribi nukën chichi okën nu ñuixuankëxa..
 Usaisa ninu ikë xanu ikë kixun nu ñuixuankëxa..
 Usa oxun kaisa buankëxa xubunu buanxun ñu axun pimianan o axun pimianan achushi unin xanu ax ami bëchipakëxa..
 Kixun ka nu ñuixuankëxa..
 Usa ain kananuna a banakamaribi nun bëchikë, nun babakamaribi unamiti ain a banakama kamabi bana unankë itanun..
