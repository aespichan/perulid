 Nukën chaitin ka ñuiakëxa ënë banaribi..
 Unin kaisa ain xanu 'aia bëunan 'ixun uni achushi.
 uni kakëxa:.
 "Iskuan bakë kana isan ain tuati isan a nun.
 binun bërí ka iskuanën tuaia..
 Binun ka kwan, xabai" kaisa kakëxa..
 Usaokin kabiankin buanxun kaisa unin.
 bëbaxun a anu mai ka 'ikën achushi 'ikën..
 Anu kwanx nukúxun kaisaanu bëbaxun kaisa.
 kakëxa:.
 "a kënë́ 'ikën, nu binun ukairi onun ka 'a', xabai!",.
 kaisa kakëxa..
 Kaxun kaisa ukairiokëshín,.
 y tëaxun tëaxun buarukin,.
 ukairi ax ka 'ikën shipibo banan kakë 'ikën tapiti..
 Ukairiobaikin kaisa këñuxun buarukin.
 këñuxun kaisa mai tëkë pachánu nukúakëxa..
 Usaoxun kaisa kakëxa ain ami nishkë uni a:.
 "asa ka, ka ëntsin bitsi kwanun ka minpain,.
 asa kakana a achushirá ushi tëkërëkabianxun ka.
 minpan 'iruxun tantan" kaisa kakëshín..
 Kakëx kaisa uni kwankëshín achushiishi..
 Nëabiani kwanxun kaisa mainu 'irukin.
 ain tëkë pachánu 'iruakëxa uni..
 'irukiani isa kwarukëbëtanshi kaisa ain ukairi.
 tënkakëshín, tën.
 tënkapabëtsinkin..
 Usaoxun kaisa këñuakëshín,.
 usa oia kaisa unin kakëshín:.
 Uisa otisu nipakë́miananin..
 usaoxunma ka 'a'!.
 Ukairi ka tëkërëka'" kaisa kakëshín..
 Kakëxunbi kaisa kakëshín:.
 "usa 'ainbi kamina ë min ën xanu 'akin,.
 bërí ka anubi bama'" kaisa kakëshín..
 kakëx kaisa anu tsoóakëxa uni..
 'upíokin kaisa a ikama bitankëxun unëakëxa..
 Unëbiani kaisa uni kwankëxa..
 kwanbi kaisa uakëxa ishmin..
 Ukë uiti basi kara kananuna 'unanima..
 Uxun kaisa ishminan mai pëñánu 'irukin kaisa uni.
 a ñukakëxa:.
 "mi ën xëtami rabanti kara, xabai" kaisa kakëshín..
 Kakëxunbi kaisa ishmin a unin kakëxa:.
 Min xëtami ë rabanxunma ka..
 Nukën non ka ën ukairi tënkaxa..
 ë ka min xon kari bata bëxuntan" kaisa kakëshín..
 Kakëx kaisa ishmin kwankëshín amiribishi naínu..
 Kwanxun kaisa ain raxku maxë́ këñun ain bama mais bëakëshín..
 Bëxun kaisa 'inankëshín..
 'inanan kaisa xon kari bata xëamiakëshín..
 Xëakë ax ka 'ikën shipibo bana,.
 nun bana ka 'ikën kwáxkakë..
 Kwáxkamiakëshín.
 usaoxun kaisa kakëshín:.
 Asábi ka..
 Mi 'apánun ka ënu,.
 ënu ka 'iru' kaisa kaxun kaisa papiakëxa ishminan.
 Papixun kaisa uni buankëshín.
 "shoooo" buanxun kaisa "tish" menu 'apákëshín..
 Anuxun kaisa ain bama mais 'inankëshín..
 ënën ka nukën no 'atan kupitan.
 'aishbi kaisa 'iakëxa a uni chumíbukë..
 bamati urama,.
 usaokin ka a ñu kwanxun kaisa chunaina 'óina.
 'abaitisa 'aia, ain kaibu ain aintsikama bama mais.
 churuxun këñuakëshín..
 Bama mais an kaisa piakëxa uni..
 Pikëx kaisa uni këñuakëshín ain xoishi.
 rakatanun..
 Usaokin ka nukën chaitin bana ñuiakëxa..
