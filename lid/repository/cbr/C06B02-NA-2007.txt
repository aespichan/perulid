 ësaokin kaisa nukën xutabaën nukën chichibaën ain nuikë unibëtan ain nichua ain mëka akin akëxa,.
 machitoñu chichikañu ñamiñu ixunmabi akëxa ain nuikë unibëtan..
 Ain me upí istankëxun kaisa ain mëkënan imaxuxubi a bëchibiankin maënbiankin akin kaisa buanxun buanxun pukin kaisa nukën xutabaën nukën chichibaën ain nuikë unibëtanbi ain mëka akëxa..
 Atankëxun kaisa ain ruë anun i cha kama rëtánkëxun, aribi mëxtëpatánkëxun mëchúishkapatánkëxun kaisa apuntankëxun ain taxu bëru ain kari nisi ain xupan bëru ain baran nisi ain chuna pëñan kari ain xapuan kari a kamabi ain xai bana ain kwënë xai a kamabi apakëxa, macháruakëxa,.
 a imainun ain puanisi ain churunbi bana ain paka siu a kamabi ain non bëná nun kakë non pucha a kama apatankëxun kaisa mëniokin ain xubi iruiabi ain chuku iruiabi mëniokin ñun ronkëma ruaitanun ain taxu bëru mëniorui kaisa nukën rara oina ñóina atankëxun ain ini bëchikë ain chirabakë xanu a ain taxu bëru kënun páchióxun a nashami nukën chaitibaën nukën xutabaën bukuakëxa..
 Ain ati nobë kuni akanani bukua ain ka nukën xutaokë nukën chichokëkaman ënë banabu nu ñuixuankëxa, ain bana muxunkin nu mironkin ikinxunbika nu ibuñuma opakëxa..
 Usa ain kana ënë bana ñuin..
 Usaribi kian xanu kaman [bërí tsookë] xanu kaman ain tua ain tua xanuribi ënë bana ñuixunkin, ësëkin ain bana muxuntikupi kana ñuixunin ënë kwatikë unin uni banaia unin bana ñuia ka kwati ikën unin..
 Ashi kana kain..
 y sapi kana imëishi atëkënti ain kixun kana keñui ënu,.
 y ka axa mas..
 Ainbi kana ënëpain ain..
