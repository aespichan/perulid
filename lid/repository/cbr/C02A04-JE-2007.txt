 {ësa 'ain ka} ësa 'ain kaisa xanun... achushi xanun 'akëxa..
 Në... unitabakën kaisa ësaokin 'akëxa chaxu..
 Chaxu kaisa rëxun {ain} ain xënisa 'ibutia.
 kixun..
 Ain insunbi a 'axun kaisa mëtanixun chaxu.
 rëtankëxun kaisa tsinu tsi manan tapunu kaisa xanun chaxu.
 rakankëshín..
 Rakanxun kaisa bamakëmabi kanisa bamaxa kiax.
 kaisa chaxu ax ubiama 'ikën..
 'ain kaisa 'unankëma 'ixun xanun chaxu.
 'atankëxun rëxun rakanxun kaisa ain insun.
 'ibutia kaisa chaxun insun a 'akëshín..
 'axun kaisa ain tita kakëshín.
 "Titan, anun 'anuxun ën kupë atsa bitamainun ka.
 a këñun 'ati bitamainun ka chaxu bëruan, titan",.
 kaisa kakëshín.
 Kabiani kaisa xanu ax kwankëshín chaxu isa tapunu.
 rakamainun,.
 Kwankëbëtainshi kaisa a xanu xënirá isa matsutiabi ain.
 tua 'atsa bitsi kwantamainun isa.
 matsutiabi kaisa chaxu an churukukwainkin.
 kaisa xanu xënirá chaxun makwëxakëshín..
 Makwëxbuini kaisa chaxu abákëshín..
 Abátamainun kaisa xanu ax ain 'atsa.
 bitsini uakëshín.
 ukin kaisa ain tita a ñukákëshín:.
 "titas anubi ka 'a' uni xënis kaisa kakëshín.
 ain tuakën.
 Kakëxunbi kaisa ain tita an kakëshín:.
 "uisa oti karamina chaxu masakin 'upíokin nëaxun.
 rakankima chaxu masakin mëëan,.
 ë ka makwëxbianxa.
 ë makwëxbiani ka churukukiani.
 churukukwainkin makwëxbiani ka chaxu.
 kwanxa" kaisa kakëshín..
 Kakëx kaisa xanu ax iankëshín..
 Ini kaisa uni xëni pëns uni xëni pëns kaisa kiakëshín..
