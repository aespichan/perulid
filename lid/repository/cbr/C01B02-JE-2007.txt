 ësai kaisa uni 'iakëxa bëráma..
 Usa 'ain kananuna unin... unin xanu 'akë 'aish.
 unin xabionkë 'akë 'aish kaisnuna manun-ti-ma 'ain..
 Usa 'ain kaisa unin buankëxa ain xanu 'aia.
 bëráma bëunankë 'ixun paranbiankin iskuan.
 bakë-n paranbiankin buankëxa:.
 "ën pian, iskuan bakë kana 'aisamera mai bakëratsunua.
 tuakë xanuanpabuinkë isëxan..
 Nu binun ka..
 Bëtsi binun kamina bitsi kwantima 'ain, ën pian",.
 kaisa kakëshín..
 Kakëxun kaisa: "asábi ka..
 'aisamera ka iskuan bakë xanuanpabuinkë 'ixanxa..
 Bëtsipain ka bitsi kwan", kaisa kakëshín..
 Kakëx kaisa ri 'unantibi ka manuankëshín uni ax..
 kwanxun kaisa kakëxun kaisa kakëshín:.
 "Asábi ka..
 Tain isnun ka isi kwan", kaisa kakëshín..
 Kabiankin kaisa buankëshín..
 Buanxun kaisa këmëkin buanxun ukairi.
 okëshín..
 A iskuan bakë isëxankë anu, anu nukúxun kaisa.
 ukairi okëshín..
 {Ukairi okëx kaisa} ukairi oxun kaisa.
 nëa nëarubiankin 'abaikin kaisa kakëshín:.
 "Asa kaëntsin binun kaminpain, 'aisamera kaxanunkëruabu ka.
 minpain bitan", kaisa kakëshín..
 Kaxun kaisa kakëx kaisa uni ax ainsa ain xanu.
 'akë uni ax.
 'iruax tapitinu ukairi anun nëabaikë anun kwëskwës.
 kirukiani, kwarukëbë kaisa axribi a kaxu.
 ukairi a tënkanux kwaruakëshín..
 Kwaru kwaruia kaisa kakëshín..
 "Ka ën bëtsi binun ka minpain..
 'itsa ka,.
 'aisamera ka,.
 iskuan bakë bitan", kakëx kaisa kwantankëx a mai.
 tëxánu tsoórakëkëbëtanshi kaisa ukairi a tënkakëshín..
 Tënkaia kaisa iskin "uisaotisu ukairi.
 tënkaxuma ka 'a'..
 anun kwabuti ka..
 uisaotisu ukairi tënkaxunma ka 'a', ka nëatëkën",.
 kaisa kakëshín..
 Kakëxunbi kaisa kakëshín:.
 "Usa 'ainbi kamina mibë tuamabi ën mëkën këruain.
 ën xabionkë 'akin ë këruain.
 ënubi ka bëru'", kaisa kakëshín..
 Kaxun kaisa kakëxun kaisa mai xamanu uni ax bëruakëshín..
 Bëruax kaisa bëruan kaisa ukairi a.
 tënkapakëshín ubukin.
 isa rëukubut-an..
 Usa obëtsianx kaisa menu 'ibúakëshín uni.
 ax..
 'ibúkiani kaisa uni ax... ax kwankëshín,.
 ax kwankëshín..
 Kwankë kaisa kakëshín,.
 ain titan ñukakëshín:.
 "Piaka ka mibë kwanpunia..
 Karamina iskëma 'ain?", kaisa kakëshín..
 Kakëxunbi kaisa kakëshín:.
 "ëbë ka kwanpunia..
 Kwanxbi ka ëbë ënananpunia", kaisa.
 kakëshín..
 "Ukësa kana sinanin" kaisa kakëshín..
 Kaxun kaisa kaanbi kaisa uama 'ikën..
 Uama kaisa barikinbi mërakasmakëshín..
 Mërakasmai 'inëakëxa..
 'ainbi ka uiti basi kara 'iakëxa?.
 'aish kaisa chumin chuminratsu basira 'aish ain putú xo.
 kërëkërëra 'aish kaisa mai raxakáshi pi pi kaisa ain mëkën.
 napaxmi insunxun insunxun a xëai kaisa.
 tsootanbi kaisa chuminbukëbëbi ishmin.
 buankëshín..
 Ishmin uxun kaisa kakëshín..
 Uax kaisa mai tëxánu 'iruakëshín:.
 "'iruia kaisa ëmi min xëta rabanxunma ka 'a',.
 xabai..
 ënno an ënukairi tënka 'aish kana ën.
 nami ëbirá ëbi bëtsibuti tsootan..
 ën mëkën napaxmi insunxun insunxunshi mai.
 xakáishi pi tsootan..
 ëmi min xëta rabanxunma ka 'a', xabai", kaisa.
 kakëshín ishmin a..
 Kakëxunbi kaisa ishminën kakëshín:.
 "ën kana mi uisabi oima..
 ën kana mi uisabi oima..
 ëmi rakwë́axma ka mi 'apanuxun,.
 mimi asamairaokin mi 'anun xoñuma rakanun ën.
 bama mais ën raxku maxë́ mi bitamainun ka.
 ëmi rakwë́axma ka..
 ën xon kari bata mi bixuntamainun ka, xabai",.
 kaisa kakëshín..
 Kabiani kaisa ishmin ax nuantëkëankëshín..
 kwantankëx uxun kaisa ain xon kari bata 'akëñu a.
 xëamianan ain bama mais ain raxku maxë́ bëxun kaisa.
 kakëxa uni:.
 "ënën kamina uinu kara ñu bari kwanpunia ain.
 ñaká rapasu rësunmi uramami rërëkanun kamina mi.
 asamaokin ënën ñu bari.
 kwanpunia ainbai mëraxun kamina ain.
 bai istankëxun ñachatankëxun kamina unëxun axará ka.
 unëtima a xarákwatsinkëbëtanshi kamina ën bama mais.
 ënë rëchonti 'ain..
 Rëchonbianxun kamina kwantankëxun urama 'ain ñaká.
 rësú rërëkati 'ain..
 A këñutanun" kixun kaisa kakëshín ishmin.
 an.
 kakëxun kaisa kaxun kaisa kakëshín:.
 "mina rakwë́ti me bësunkin isaxma ka.
 bëku'.
 Mi 'apámainun ka bëku'", kaisa kakëshín..
 Kakëx kaisa uni bëkuakëshín..
 Bëkuia kaisa menu 'apákëshín..
 'apáxun kaisa ain bama mais ain raxku maxë́ a.
 'inankëshín..
 'inankëx kwanxun kaisa chumin chuminrá 'aish.
 kwanxunisa rikianpuni ñu bari.
 rikianpunia kaisa kainxun.
 kwankëxbi kaisa xarárabati.
 rikwatsiankëshín..
 Ax ka aia kina utanun kixun.
 kainkëx ukëbëtainshi kaisa mais rërëkakëshín..
 Ainsa xoñuma rakanti a rërëkakëbëbi kaisa.
 anpan rëkwënkwatsinkë ax kiakëshín:.
 "mais mais mais mais mais mais" kiishi kaisa kënkiakëshín..
 Ain ñu papikëkama a nipatinipati.
 kaisa ain punuisa sënkëx ka kënkirëukuakëshín uni bëtsix.
 kwaintanuma..
 Usa okin 'abiankin kaisa isa.
 këñumainun ain ñakánu urama buankëshín..
 Buankin kaisa sinankëxa unin..
 Usa 'ainbi kamina min ë usaokë ka tan..
 Kabiani kaisa kwankëshín..
 Kwanxun rërëkabiani kaisa isa churukin.
 rërëkabiani kwanx kaisa aintita ainpapanu ainpapa ain.
 tita ratuishi bëbakëshín uni..
 Bëbaia oi kaisa ain tita ain papa kiakëshín..
 Uisa 'aish karamina, uisa 'i-a 'aish karamina aë ñushinan.
 aë baka ñushinan mi nia 'aish karamina usa okwatsinin.
 ën bakë-n kai kaisa ain tita iankëshín, ain papa..
 Usa 'ain kaisa 'iakëshín uni.
