 Nukën papa Dios ax ka, nukën banan kakëx, nukën ibubaë ikën..
 An kaisa an ka uniokëxa ënë me imainun nai kamë ëó imainun parun papakama..
 Kamabi kwainakëbuinakin uniokëxa..
 Usa ain kananuna nux ënë nëtënu bukuan..
 Uniotankëxunisa, iskëxbi, kaisa iakëxan atimashitanin..
 Ain kaisa nukën ibubaën, sënëontankëxun, kanantankëxun, amiribishi upiokin rakanakëxa me..
 Usaoxunisa, iskëx, kaisa iakëxa,.
 asérabi upí iakëxa ënë me..
 Anu nu tsookë me ënëx iakëxa upí..
 Usaotankëxun kaisa bëtsi bëtsi ñuina ó imainun ñoina imainun unkin akama uniokëxa..
 nunnu a axun, pinun, nun pian atankëxun, pinun, bukutia okin, imainunribi ain banaribi ai nu arabi kwëni bukutiokin uniokëxa..
 Usa ain ka nukën chaitikama, nukën xutabaëkama, ënë menu bukuxun, akanaisamapain ixun, nukën chaiti, nukën xutabaëkaman bakë bëchitankëxun, mironkin, miroi, rakamë ëoi bukuakëxa..
 Usa ain ka nukën antsikama bukuax ënë nëtënu ënë menu bukuaxbi akanankëxa ain aminishkë unikamabë..
 Akanani tsoakiruakëxa..
 Tsoakiruax a ka ënë nëtënuax nukën aintsinkama akanankëxa..
 Akanani bukuakëxa men rabanaribi imainun ain aintsi akë a kupiribishi kupikëx, kupikëxun, aturibishi kupianankiani akanankëxa..
 Usa ain kananuna a banabi, ënë banabi, nukën aitsikama, nukën xutabaëkama, nukën chichibaëkama nu ñuixuankëxa..
 Y usa ain kananuna nunribi nun bëchikë, nun baba, nun xuta, nun bëchikëkamaribi, xanu imainun anribia ain tua, ain baba, tuatankëxun, ësëkin, a bana ñuixunkin, kanionun, xuntaku anun, nun bana ñuixuankin, tsookinti ain..
 ësa okin ka nukën aintsikaman nu kakëxa, ënë bana ñuikin..
 Ain kananuna xënibuti, nukën ibubaë kara uinsaran uti ikën kixun kananuna rabiananbi, ain bana ati ain..
 Y kaiananbi usai ka kiakëxa,.
 Nukën ibubaë ain bëchikë ax kiakëxa..
 Kiakiani ka, bari itsi bari itsi buinkin, kanitankëxun, nu akinbiani, ain bana ain papan bana ñuixunbiani, ka nai kamë ëonu nukën ibubaë irutëkëankëxa..
 Y usa ain kananuna nun kirika anua ain bëchikë ixun, unankë ixun, nun aintsikamaribi ñuixuanan, nun aintsiribi ain ain bëchikë ain baba ain tuakamaribi ñuixunun aribi ënë banaribi ñuixunkin nu kanioti ain [ ... ] nun bëchikë nun babakama..
 Usa ain kana mi ënë [ ... ] ñuin..
 Usa ain kamina usa okinribi akanti ain min tuakama, nux këñukëbëtan, nux ainma, ainbi ësëkin mitsun tuakama ikinkanti ain,.
 ñu unamikin ikinkanti ain..
