 Bërí kana ñuin nun bana..
 ësa ka a bana ikën nukën chaiti ñuia bana..
 Y a banax ka ikën nun anibu ka kiakëxa,.
 xëmën uxu rërana kakë ka a bana ikën..
 Y a ka ñuiakëxa ën chaiti..
 ësai kaisa uni iakëxa ain xanu aia mëra ixun kaisa xëmën kaisa nëtëakëxa, bëruanëkin..
 Bëruanëkin nëtëoxun kaisa ain xanu kakëxa:.
 xëmën kana nëtëon..
 Anun ka ën pia buan kaisa kakëxa..
 Kabiankin kaisa ain xanu buankëxa..
 Aishbi kaisa unibë ia bëráma unankë, bëráma iskë iakëxa..
 Usaoxun kaisa buankëxa ain xanu..
 Buantankëxun kaisa ronruakëxa inu..
 I manan rontutankëxun kaisa xëmën akëxa pian..
 Pian axun axun nipakëxa..
 Nipanipakin iskëxbi kaisa ain xanu akë uni ax uakëxa ain xanu ubiói,.
 y todavía mananxun ismainun ukëbi kaisa uisaokinbi kaama ikën..
 Kakinma xëmën atankëxun atankëxun nipaxun isa rëtia rëmibaikin kaisa ibukiankin kaisa buankëxa..
 Buanxun kaisa kakëxa ain xanu:.
 asá ka..
 Ka rërakaxan..
 Ain xëni ati ka raëskapa' kaisa kakëxa..
 Katankëxun kaisa xëmën raëskamiakëxan ain xanu..
 Raëskamitankëxun primeramente ain takwa ain tabi ain xëni akamapain kopatankëxun akëxa, akiankëxa ain xanu..
 Akiantankëxun kaisa kakëxa:.
 xapá buanxun (ah, xapá es, su nombre de ese como tinaja, con ese también) xapá buanxun ka umpax bitan kaisa kakëxa..
 Kakëx kaisa xanu kwankëxa..
 Kwanxun isa iskëxbi kaisa uni uakëxa..
 Uxun kaisa umpaxan baxanan kwaionankiankëxa..
 Usaoia kaisa basia obiani..
 Kwanxun kaisa isakëxa ain bënën..
 Iskëxbi kaisa titikanani isa umpaxan nashimianani isakëxa..
 Isbëtsini uxun kaisa ain pia biakëxa, piama sino paka..
 Paka bibiani kwanxun kaisa nónsi tanain nirakëakëxa..
 Isa mapërakëtamainun kiax nirakëxun kaisa umiakëxa..
 Umikëx isa urutankëx, mapërakëkwatsini aiabi kaisa nónsi tanain nixun ain bënën xanu a pakan akëxa..
 Pakan axun kaisa akëx kaisa kwanx kwënkënkianx nipakëakëxa, anubi bamaakëxa..
 Usa ikëbë kaisa xapu bëtankëxun xapu rínbëtsinxun kaisa paka ëchitantankëxun, a akëma sino uni kaia apainun, paka rachitankëxun kaisa xanu xapun bëtatakëxbi kaisa ain imi nëtëama ikën..
 Usakëbë kaisa ain mërati áx a akëbë uni áx ain xanu akë uni áx abakëxa..
 Abáxun kaisa ain papa ain rarë bakë akama kakëxa:.
 ain bënënbi ka min bëchikë axa ka isi kwan kaisa kakëxa..
 Kakëx uxunbi kaisa a uni uisaokinbi kaama ikënni nishkinbi ñukaama ikën.
 ñukaaxma ain bëchikë ishi bibiankin buanxun mëniotankëxun kaisa antes que basiamaishi a uniribi kupiakëxa,.
 no kia como recuperakin kupiakëxa ain bëchikë akë ain chirabakë akë. Anu ka a bana ikën.
