 ësai ka xanu itsin ain aintsi 'ia.
 ë ñuixuankëxa..
 Ax ka un cuento 'ikën..
 Xanu kaisa 'iakëxa..
 Xanun kaisa buankian ain bënë bëxuñurá ka,.
 Bëxuñurá 'ikëbi kaisa xanun bërí nëtë an xanun ain.
 bënë 'akësaokin bëtsi bëtsiokin masoma 'ikën,.
 bëxuñu ka kixun..
 Más bien kaisa nuibákin..
 Uni itsibë 'ixun ka uni itsibë 'ixun kaisa.
 ain bënë a bëxuñu 'ikëbi masokima 'upíokin.
 nuixun nikinkin..
 Nikinkin kaisa tua, ain tua bërunankë xumabu 'ain..
 'ain kaisa a xubunu tsoómainun xanun buankian ain.
 bënë a ain naënu:.
 ë ka chuku 'amainun, chuku 'anun ka kwan.
 kaxun kaisa buankin ain bënë..
 Ain mërati abë 'ikinbi kaisa 'aisama oma.
 'ikin buankëshín.
 Tsatin nikë kaisa a uni 'ikian..
 'ikë kaisa buanxun ain tsatin.
 mëinbiankin buanxun kaisa naë rësun.
 tsoonkin:.
 ënuxun ka ë kain,.
 chuku 'amainun ka 'atsa tamëniómainun.
 xaikama tamëniómainun ka ënu tsoó", kaxun.
 kaisa tupënu tsoonkin ain xanu an timakima,.
 "bëxuñu ka", kixun..
 Timakima kaisa buanxun tsoonkin.
 tsoóxun kaisa ain mëratinëinsa ñu 'axun 'anu.
 ñais usabu 'axun isa bëxunmainun,.
 bëxun 'inanmainun kaisa bëráma kananxun.
 bëráma 'ësëanankë 'ixun: "masoxunma ka ëbë mi.
 'inun ka min bënë 'aisama oxunma ka 'upíokinshi.
 nuixun ka nikinuxun 'a',.
 nikianan kamina timakinma mima 'unania.
 usa 'ain,.
 min këmëkin 'inuinsa 'axa 'inun 'akë ismina.
 bitsi kixun kixun mi buanun.
 buanxun pikinun mi ñais 'anu usaokin.
 'axun min naënu min naë rësun rakankin isa.
 ñais 'inun biaxa,.
 kixun mi buanun mi 'axun 'inámainun ka.
 usaokin min bënë 'aisama oxunma ka.
 nikinuxun 'a'" kixun kaisa kakëshín ain mërati.
 an..
 Kakë 'ixun kaisa buankëshín..
 Buanxun kaisa kakëshín buanx kaisa urira ain.
 mërati kaisa ñais bëaxa,.
 ñais 'axun paná bëaxa..
 Bëan kaisa këmëkin xanuxa këmë 'ainri,.
 këmëkin chukuisa 'aia kixun,.
 chuku ax ka 'ikën nukën bana ka, nun bana propio 'ikën..
 'ain kaisa 'akëshín..
 Pënkikitankëx kaisa kiakëshín xanu: "ëëëëëë", a uni.
 aisa kwamainun ain bënë ainsa tsoóxun.
 kwamainun, "'inun kamënë́ 'aisama 'inúma, 'aisama 'inun ka.
 mënë́, ñais ñaismaira bipunia,.
 bixun (ka pipunia), pixun ka.
 mënë́ 'aisama ñaismaira bixun masakin ain.
 maxkárá pianan masakin mëëxun ka mënë́.
 ñais rakanpunín", kixun kaisa.
 kakëshín,.
 kiakëshín ain bënë a kai..
 Kakëxun kaisa kiakëxa ain bënën kwakëshín.
 Tsoóxun kwakin kaisa kakëxa ain xanu a,.
 "a ñu karin" kakëxun kaisa "ama 'inúma 'aisama ka mënë́.
 ñaismaira bixun rakanpunia,.
 ain maxkáishi ka pipunia,.
 'arui kwanxun paná bimainun ka binun",.
 kaisa kakëshín..
 Kakëxun kaisa "paxa 'ikë ka bi'" kaisa kakëshín..
 "Paxa ka bëríbi ka 'axun rakanpunia,.
 ain maxkámi aishi ka pipunia".
 kixunkaisa chankákatsi kixun.
 'akëshín, këmëkin ain bënën kwanun kixun..
 Chankákatsi kixun 'axun 'abiankin.
 kaisa ain inamia isa 'inankëxun buankëshín.
 Buanxun kaisa masokima kan tamiakëshín..
 Tamikin ñu buanxunbuanxun.
 tamikëxun kaisa "a kënë́ 'ikën,.
 kana bian, ñaismaira ka,.
 kënkaxun masaokin pixun.
 rakanpunia,.
 kana bian.
 'arui kwanxun 'atsa itsi bimainun.
 ka taankaxun kaisa taamia bëmámiakëshín ñais paná a..
 Usaoxun kaisa naankëshín nanxun.
 bibiani kaisa 'atsa bianan,.
 bibiani kaisa kwankëshín..
 Kwanxun kaisa ain tuakama kaxun 'aruxun.
 pikiankëshín unin.
 Xanu ax ain bënë iskëma ain bënë bëxuñu ka..
 Buanxun kaisa 'aruxun pikiankëshín..
 Usaokin kaisa bëráma xanun 'akian ain aintsi,.
 masokima bërí nëtën isa xanun ain bënë 'aisama.
 onunbi ka bëtsi uni mëraxun..
 'anunbi kaisa raëkëma 'ixunbi 'upíokin masokima.
 bëtsibë 'ikin.
 Nuibákin kaisa unin 'axun ñu 'inankëxun,.
 'inuinsa 'axa kixun.
 Buanxun kaisa pikinkin,.
 pikinkin usaisa ain aintsi tsoóakëxa.
 kixun ka ëxanu bëtsi, nun kaibu xanu itsin ë.
 ñuixuankëshín..
