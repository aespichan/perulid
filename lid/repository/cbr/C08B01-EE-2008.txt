 ësai kaisa bëru ñushin kwení kaisa kënkin kaisa ësaokin kwënkia ënë bana ibushe ibushe esaokin kaisa keankëxa bëru ñushin..
 ibuti kwënkëx kaisa xubu kamana këñubuti nainuax këñubuakëxa bëru ñushin..
 Usa kwatsini menu këñubutankëxun kaisa ain aintsi ain tita ain chira bakë i akama isakëxa bëru ñushinan..
 Isanan kaisa mapatsakëxa inkinkin..
 Usaokin kaisa ën papa kaisa ën chaiti ën chaitin kaisa ain ën chaiti xonemo an kaisa ën papa uxun ain ñushinan kaisa uxun ën papa mapatsakin biakëxa..
 Bikin kaisa ën papa inkiankëxa..
 Usaokëx kaisa ën papa rakwëakëxa,.
 matsi matsi kikë ain mëkëntani kaisa ën papa rakwakëxa..
 Usakëbëbi kaisa ën chichi kiakëxa:.
 uisa ixun kara e a unin xanun baxa ki kaisa ën chichi banakëxa nishí..
 Usakëbëshi kaisa ën xutan rara itsi kwainakë kiani kwankëxa..
 Kwantankëx kaisa amiribishi nainu kwaruakëxa..
 Usai ikëbëtan kaisa rairinën kakëxa abë xanukama basikima usaiki timaka iaxa..
 Kixun kaisa kakankëxa ën chichi..
 Kaxun kaisa kakëxisa kwan kaisa ën xuta ën chichikama sinankëxa..
 Aserabi ka bëru ñushin ibutia kikin sinakankëxa..
 Bëru nushinan kaisa rara itsi kaman kaisa ñu pima kaisa pima,.
 sinon kaisa enë xónkari bata ashi kaisa xëaia..
 Ax kaisa ikën ñu baka xónkari bata a kaisa rara itsikaman xëaia..
 Usaoi kaisa tsootia ax kaisa upíra ikën, sanuira..
 Usa ain ka ën chaitin nu ñuixuankëxa..
 Usa ain kananuna anu kaisa rara itsin,.
 rara itsin isa ñu apakë ax kaisa ikë upí anu kaisa xón buatish ibú ibúkësá..
 Usa kaisa ain máxëbana ax ikën,.
 a tanain kaisa rara itsi bukuia.
 kixun ka nu ën chaiti ën kukukama këñun ë ñuixunkian..
 Usa ain kananuna nunribi a bana uinike uninbi ka a bana kwakëma ikën,.
 nunribi unanti ain ë ñuikë ënë bana..
 ënëx ka kamabi uni unanti ikë..
 Bërí ain papan bëchikë ain titan tuakë tuakama unikaman ka unanti ikën ënë bana..
 Bëráma ka iakëxa nun anibu nukën aintsikama,.
 an ka kwakëxa bana..
 Ixunbi ka ain bëchikë ñuixuanma ikën ka ñuixuankëxa..
 Ixunbi ka betsi bana itsi ñuixuankëxa..
 ë ka usaokin ën chaitin ën chichin ama ikë..
 ë ka ën chaiti ën chichin,.
 uisai kara uni uniakëxa?.
 Uisai kara uni tsooakëxa?.
 Uish kara unin rara ikën?.
 Uish kara unin chaiti ikën?.
 kixun ka ën chaiti ën chichin ë kakëxa a..
 Usaokin ka ën chichin ë ësëakëxa,.
 ën xuta ë ësëakëxa,.
 ën xuta itsan achira unima itsán ën papa ën tita ishima itsa unin ka ë ësëakëxa..
 Usa ain ka bërí unikama bërí tuakama.
 y a bana unanti ikën..
 Usa ain kana a ñuixunin a ñuin..
 usa ain kananuna a kwati ain..
