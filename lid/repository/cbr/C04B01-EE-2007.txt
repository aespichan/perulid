 Bërí kana ñuitisatanin bëráma isa nukën rara nukën rara iá..
 A ka nukën chaiti Manën Bërukë No Rëkwëntai an ka ë ñuixunkian xu ikë..
 A uni ka iakëxa aserabi historia cuento kamabi unan..
 Y a unin ka ë unanmiakëxa a ñukama..
 Kamabi ñura ka ë unanmiakëxa..
 A kana isakën..
 An bëru ñushin apakë an ka ñuiakëxa..
 Nukën chaiti kaisa bëráma bëráma kaisa unin akëxa ashibaëño..
 Nëtë ioñu bakaisa ain tsipumiax urukëbëtan urukëbë kaisa isan burë´ iax kaisa uni uakëxa.
 Ai kaisa këkiakëxa:.
 Kweoka ka ikwatsinia..
 ënu tsooama ka.
 Ain bashi unu ka kwantan kaisa kiakëxa..
 Kikin kaisa nukën rara kakëxa, chaniokëxa..
 Usaorui kaisa a uni uruakëxa..
 Kaisa a uni kwankë kaxushi kaisa ñuinakamaribi uakëxa..
 Bakan isa mapurukëx uakëxa..
 Baka imainun kuchi kamabi ñuina uakëxa, ain bashioki uruakëxa..
 Uru kwankëbëtan wakakama rairi ñuinakama kwankëbëtan kaisa biakëxa achushi kuchi, ain xanu..
 Waka bitibi ka nun anibu ñusmákëxa..
 Ñusmaxun kaisa kuchi achushi ishi biakëxa..
 Bixun kaisa kaniokëxa chaira itanun..
 A ka kakëxa ashibaë ño.
 atun kakë ashibaëño ka ax iakëxa..
 A kaniotankëxun kaisa nukën chaitibaën kamabi unikamabi menu, kamabi ñakanu ikë, kamabi sitio unikama kwëankëxa, chaniokëxa, a anuxun, a atankëxun ain xëni anuxun..
 Kwëntankëxun kaisa preparakëxa atunribi ain pia akë, ain paka papíkë, ain pia papíkë..
 Usaoxun kaisa nukën chaiti unikama chaniotankëxun ashibaëño akëxa..
 Primeramente kaisa uni tsinkitamainun nónsi ain xëki panianan xëki mësionan usabuokin atankëxun kaisa uni tsinkikëbëtan ashibaë ño akankëxa..
 Chaira kaisa iakëxa a kuchi..
 Usaotankëxun kaisa ain xëni amiakëxa kamabi menuax isa ukë unikama..
 y anuxunribi kaisa ain chira bakë inanti ain chira bakë bënumiti, ain bëchikë bënumiti uni katuakëxa..
 Ainsa xon rani, kana rani, kana xukakë papibëtsinkë, uka xukakë, uka xaká okë, chana xaká okë papibëtsinkë imainun ainsa kana xaká okë papibëtsinkë, an maiti upi abëtsinkë, a uni kaisa katuakëxa ain bëchikë inanti unin..
 Katuxun kaisa amanu ikë menuax isa okëkama a kaisa ain bëchikë inankin inankin biakëxa katuxun..
 Upí ñuñu isun, piañu, kanti upí ñu, kanti nëakë, pia upí ñu, kana xaká okë, uka xaká okë, bo xaká okë, an papibëtsinkë rairi akë ñukama, rairi bëtsi bëtsi ñukama xaká akëkama a kaisa biama ikën..
 Bikinma kaisa rairi ñu ishi ñu xaká papikë ñu xaká maibëtsinkë ñu rani maiti okë maibëtsinkë pauti abëtsinkëkama a kaisa biakëxa, katuxun..
 Unin y xanun ain tua inanti uni katuakëxa..
 Usaotankëxun kaisa nukën chaiti ashibaë ño axun ain aintsi ain bëchikë ain chirabakë uni bixuankëxa..
 Uni bixuntankëx kaisa abë kaiti uni bukuakëxa..
 Bukutankëx kaisa uni itsa akëxa..
 Mekama mekama uni itsa akëxa..
 Usatankëx kaisa uni tsooakëxa..
 Ain aintsibë ain kukubë ain chaibë ñu akianani ñu inanani usai kaisa uni kaiakëxa..
 Nun atiama ka nun chira bakë xanu ikë nun ini bëchikë ikë ësai kaisa kiakëxa..
 Ax ka ikën nun bana..
 Nun atiama ka nun bëchikë ikë nun chira Bakë xanu ikë nun ini bëchikë ikë kixun kaisa bëtsi uni bitankëxun a kainxun ain chirabakë ain bëchikë unin inankëxa..
 Bëríbi ka usa ikën..
 Bërí nëtënbi ka usa ikën..
 Nun kananuna nun bëchikë uisaotankëxun ain nami aima..
 Nun chira bakë ain nami aima sino bëtsi unin ka biti ikën, an kwënkin.
 Raiá uni ñuñu uni atipankë unin an nu akinti..
 A nun bëchikë bixun nu akinti,.
 ain tita ain papa ñu akinti unin ka biti ikën xanu.
 Bërí ka usa ñu ikën.
 Bërámabi ka iakëxa usa ñu..
 Usa ain kananuna a banabu ka bëráma nukën rara ñuiakëxa.
 A banabu ka unin unama ikën,.
 unin kwaama ikën..
 ën kuni kana usa banabu unan, kwakën..
 Imainun unin rara unia unia unin chaiti unia kamabi kamabi a ñu ka ën chaiti, ën papa, ën tita, ën chichi ë desde chamaratsushi unamikin ain bana unamikin..
 A ñubu unanmabi ka unikama kirikará chamara atankëx ainsa ñu unanxa kiax (no se entiende).
 ëx kaia kana mas que kirika unan unibu.
 ën unan nun banabiribi kirika akinmabi kirika unanxumabi unan a bana a cuento a historia,.
 akama unan..
