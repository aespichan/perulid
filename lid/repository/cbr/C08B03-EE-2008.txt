 ën kana bana ñuitisatanin ënë menua ën chaiti ñu á ënë menu bukuxun,.
 o sea nux kananuna ënë menu tsooma ain..
 Aixbi kaisa ënë mënu utankëxun ën chaitinën akëxa,.
 ënua no chinankëxa tsipumiokin,.
 Chinantankëx ën chaiti ënu bukuakëxa,.
 ënuaxma parun papanuax utankëx..
 Utankëx kaisa ënë menu bukuakëxa..
 An ka bëruankëxa ënë me o sea bakakama baka imainun me y akama..
 Bëruan ain ka ën chaiti ën papakama tsooakëxa,.
 ën kukubaë tsooakëxa..
 Tsootaxbi kaisa akanankëxa shipibo imainun no akamabë..
 Akananibi kaisa akanankinbi kaisa ënë me bëruankëxa..
 Usa aish kananuna nux ain nux me ibu ënë me ibu,.
 porque ënë me nu ka hasta ainbi ën papan apakëxa,.
 ën kukun apakëxa..
 Usa aish ka ikën ënë me nuna, nokama maná ñushinkama ënë aishibi ka ibuma ikën..
 ënëx ka pasajeramente nishikë ishikë ikën..
 ënuxun ka ënë menuxun ka oina chunena ñoina mëkin ka ën chaiti ën papan ënë me bëruankëxa ënë baka nanëoka imainun uantia imainun kwe aguaytia,.
 non ka kaia Aguaytia,.
 nun kakë ka ikën kwe,.
 a kama oi kaisa niakëxa ën chaiti imainun ën papa ën xutabaë,.
 nikin kaisa bëruankëxa ënë me,.
 uinu ikë nobi uinu ikë unibi ënua atsintisamaokin bëruankëxa..
 Anu ka ikën nun kaiburibi, ënu ikë uantianu tsooa..
 Akamax ka iakëxa ënë ën unan papa andres imainun ën kuku ñamë këñu imainun Cervante,.
 Shipibon ka kakëxa këni këni kakë uni.
 Akama kaisa ënë menu tsookëxa uantia ënu..
 ënu ka tsooakëxa bëtsi unibu nun sëkë..
 Nux kananuna tsooakën banaokanu,.
 nun anibu ka tsooakëxa banaokanu,.
 abëbi isanani kaisa nun chaitikama bukuakëxa anribi óina atankëxun ñoina atankëxun ain ñuna bëxumainun atunribi oina chunena atankëxun, buanxuni inanankini ain noonsi apakë ain nomë pëkëkë ain pua bana tapun ain ó atsa tapun a kaisa ën chichibaën ain chira bakë xanu ain aintsi buanxun inankëxa, anu nirakëtankëxun anun rabana kwantankëxun..
 Inankëxun kaisa usaribiokin ain sëkë ikë ën chaitibaën ënu ikë nun aintsikama inankëxa, bëxuankëxa..
 Usai ka uni tsooakëxa..
 Usai tsooti ka akianankëxa ñu inanani..
 Ñu atankëxun ain aintsi buanxuni ñu ñuna ó ñuña chuna ñuna ru ñuna unkin ñuna kamabi ñu atankëxun inanani a veces ax kwantankëx anu iai mapaiti una semana dos semanas usabu ikwatsini ain aintsinbë ikwatsini isanantankëx amiribishi utankëx ënë menú bukuakëxa..
 Usai ka bëráma uni iakëxa..
 Aixbi kananuna nux usai nun nun aitsibë akiananima ñu inananima..
 Bërí ka ikën bëtsi uni..
 Bëtsi uni kananuna bërí ain bërí unibu,.
 bërí a unikëkama bërí a kanikëkama ënëx ka ikën bëtsi sinan..
 Usama ka iakëxa nukën rara..
 Ax ka iakëxa aserabi sinañu ñu inanakë ñu amianankë xëkiotankëxun nónsi apatankëxun atsa apatankëxun ain aintsi buanxun ami ñu atankëxun ain aintsi pimi pikini bainbaina ñunontankëxun rutina ñunontankëxun ñapun kwe ñapun ñunontankëxun ain aintsi ami ain chira bakëxanu ain tita okë xanu ami uni tsooakëxa..
 Bërí ka uni usama ikën..
 Bërí ka uni ni kantibi ni piabi tointi sinanima..
 Ama ëx kuni kana usa iakën desde chamaratsuxunishi kana ën papan ë unamikëxun ën kukubaën ë unamikëxun kana ën ñu akën:.
 "ënën ka atan, ën pian,.
 ënën ka atan, ënë ën piaokën,.
 ënën ka atan,.
 ën kantiokë ënën ka atan,.
 mi unanun,.
 mi axënun ka ñua'.
 min tita mi axunun,.
 min chira bakë xanu mi axunun ka ñu ati unan"..
 Kakëxun kana ën akën, primeramente ñu chukumapan..
 Atankëxun kana ën unankën chuna ati ó ati ru ati chuna kuru ati ën papan tuati pian ananbi kana ën papan karabina..
 Bërama ka unin carabina toainkëxa bërama..
 Ax ka a carabina ka iakëxa Patronkama atu inankë.
 y a karabina kana ën tuiankën..
 Bërí ka a uni isima aban karga anun kana ën ñu akën,.
 a rabë arman ka nun anibun tuiankëxa,.
 ën kukubaë ën xutabaën tuiankëxa pia këñunbi kanti keñunbi..
 Usaoi ka ën anibu bukuakëxa, anua anakanti, anua no ati uni ati ain pia papíke ain banin papíke ain paka papíke a këñunbi tuini ka uni bukuakëxa..
 Nun kananuna usama ain..
 Bërí ka uni usama ikën..
 Bëri ka uni ikën piañuma kantiñuma..
 Bërama ka usama uni iakëxa..
 Usa ain ka unikaman ain bëchikë ñu unamiti xanu kamabi ain xuta tsooa ain chichi tsooa ain chaiti ñu a akama ëntima,.
 unamiti ikën ain bëchikë, ain tua..
 Nun kananuna sinanin uninsa a ñubi ama ikën kixun..
 Bërí unibun ka bërí ënë unikaman ka sinanima..
 Uisai kara ën chaiti ën papa ën xuta tsookëxa,.
 kikin ka sinanima..
 Usa ain ka hasta mirikanunbi ë kakëxa:.
 "nunca ka nun cultura ëntima ikën nun papan nun chitin á ñu..
 A kananuna ëntima ain..
 Mirikanun ka ain bana ënimá..
 Mirikanun ka gringokaman ka ain bana ënimá,.
 ain bananbi ka ia.
 y castellanonëribi ka ia..
 Ixunbi ka ain akë ñu ain raran ain chaitin a ñu a ënima..
 Usa ain kananuna nunribi nun chaiti ia, nun chaitinën ain pia toiá ain maiti maia paka xakoxun maia kana xón kaín akama xaku atankëxun pautinu aruxun chana uka xanë xon tsëntsë buntish y a kama nun anibunën maia pautinu arua aruxun papia kanti kënunbi pia kënunbi..
 Ax ka ikën upirañu, ain óina bake ain ñoina bake kaniotankëxun ka a akinka a ñukama nun anibunën bukunpakëxa pañunuxun,.
 pañuti ain paka xakokë maiti ain maiti ai xon rani maiti ain kana rani maiti bo rani maiti chëi rani kamabi kamabi ñuka nun anibunën arakakëxa..
 Usa otankëxun ka ain ó io ño ió ën kukubaën ën papa ën chaitibaën aia kana ën isakën xuxun..
 Istankëx kana kanitankëxun kanikin ënribi ën papan aia ën papan xukënan aia akiankën..
 Usai kana ëx tsooakën..
 ën kana a ñubi unama nu aama unima ain..
 Unin iskëx kana ëx ñu unamasa a ñu banabi a ñu ñubi ámasa sinankin ë unin bërí isia..
 Aixbi kana ëx usama ain..
 Usa ixun kana ën kamabi bana unan y kwatin..
 Uisai kara uni iakëxa?.
 Uix kara nukën rara?.
 uix kara nukën chaiti iakëxa?.
 ui unin bëchikë karanuna nux ain?.
 ai unin xuta karanuna nux ain?.
 A kana ën unan:.
 Uish kara no bëa mëskua unikama a ikën?.
 Uisakin kakë kara unin xuta iakëxa?.
 Unin rara iakëxa?.
 Kamabi kana ën unan..
 A imainunbi ka ën unakë bëtsi bëtsi ñu,.
 ën unankë a ka ë unin ë ñukatima,.
 ën akë ën unanñu a ka unin isima..
 Anupain..
