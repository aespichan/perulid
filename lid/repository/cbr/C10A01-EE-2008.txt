 ën kana ñuitisatinin nukën chaiti Manën Bërukë an nai kamë ëonua rara itsi apáa..
 Ax ka ikën..
 A ka uinbi kwatima..
 Ax ka ikën upí ñu kan..
 Ax ka ikën ën chaiti No Rëkwëntai, Inu Máncha, Manën Bërukë, an ka ñuiakëxa a bana..
 An ka ë kakëxa ësa okin..
 Nai kamë ëonu kwantankëxun kaisa an rara itsi apakëxa..
 Apakëxun kaisa apakëx kaisa ënë menu rara itsi rëukuakëxa..
 Rëkubutankëx kaisa amiribishi kwantëkëankëxa..
 Y a banax ka ikën chaxkëribi..
 Usa ain kananuna ainbi ka a bana ka ikën a nu unanti, unantiribi..
 A kananuna nunribi unanti ain, nun bëchikëribi..
 A ka ën chaitinën ñuikëxa..
 Ax ka upí bana ikën..
 Usa ain kananuna nunribi ati ain..
 Imainun rara itsi ax kaisa bukuia..
 Bëtsi paru amo nón rara itsi kaisa ikën amo..
 Amo kaisa ikën ain maxë apakë ain xampa apakë kamabi ñu kaisa anu ikën..
 Ain maxë bana tanáin kaisa rara itsi bukuia..
 Solamente maxë ishima, anu kaisa ikën kamabi ñu apakë como ënë menuxun bëráma bëráma ën chaiti asa usaribi okin kaisa rara itsin ñu apatia..
 Ain xubukaisa ikën kamabi xubukaisa ikën rani xubu.
 rani ax ka ikën upíra a ain namë kaisa upíra xubu a mëu kaisa bukuia rara itsi..
 Ain xanu amiribi anuxun kaisa bëchia.
 nun aintsi rara itsikama an bëchia.
 usa ain kananuna nun kananuna sinanima:.
 Uisai kara nainu nun aintsi rara itsi kwantankëx ia.
 kara tsootima o kara tsootia kixun kananuna nun sinanin..
 Ainbi ka ën chaiti an unanxun an iskë ixun ën chaiti a bana ñuixuankëxa desde chamaratsushi, xuratsushi..
 An a ixun, sama kamë ëo otankëxun, mëkëxun mëkëtankëxun kaisa nukën chaitinën a ñushin a apakëxa ënë menu..
 Usa ain kananuna a banaribi atankëxun, chikinati ain..
 Ax ka chaxkë ikën..
 Usa ain kana ën ñuitisatanin..
 A ka uinu ikë uninbi unankëma ikën, kwaama ikën..
 Usa ain kana ën axa chikitanun a bana aisatanin..
 Y anu ka ën chaitinën ñuiakëxa..
 Ñushin kaisa itsa ikën nun aintsi ñushin imainun bëtsi uni, bëtsi unin ñushin..
 Ax kaisa paru amo tsootaxa, bukuaxa..
 Ishmin ax kaisa amo bukuaxa..
 Usa ain ka, ainbi kaisa nainu ikën ñu upíra..
 Usai ka kiakëxa ën chaiti..
 Usakin ka ë kakin kanioxa..
 Nun bana kikë ka ikën xubu ax kaisa ikën rani tsënkiabati kaisa miriki mërirabati..
 Rara itsi anu bukukë xubu ax ia kixun ka ë ñuixunkian ën kukukama këñun..
 ën kukukama anribi ka unankëxa..
 Apanbu uni imanun xurabë an ka anribi ka kwakëxa..
 Ixunbi ka sinanima..
 Sapi ka sinanima..
 Kana unanima..
 ën kuku Gregorio ax ka ën apan ikën..
 ën kuku Víctor Estrella y ax ka iakëxa ëbësënën kaniakëxa..
 A sapi ka iakëxa un pocora ëora apanra..
 Usa ixun ka an itsa bana i kwakëxa.
 aishibi ka ainma ikën,.
 a ën kuku ñuákëxa.
 Ax ka an bana sinankë iakëxa..
 ën kuku anaka ax..
