 bakakama imainun xëxá rarán papakama imainun baka chakama a këñunbi kaisa urukin cháxkibëkinkin achushi uni Isa Kuna kakë an ain manë xon cháxkibëkinkin kaisa a unin baka kamabi xëxá imainun raran papakama anëruakëxa.
 ain anë iti.
 mix kamina paru ain.
 mix kamina parun papa ain.
 mix kamina uanti ain.
 mix kamina banaoka ain.
 mix kamina bukuña ain.
 mix kamina tashia ain.
 mix kamina imu koñu ain.
 mix kamina binpishoka ain.
 mix kamina toñu ain.
 mix kamina bukuña ain.
 mix kamina maxëoka ain.
 mix kamina tunonka ain.
 mix kamina kwanxonka ain.
 mix kamina xonka ain.
 mix kamina kunuari ain.
 ësakin kamabi baka ain manë xon chaxkibëkinkin anërui kaisa kweoka kama xëxakamaribi anërui kaisa Isa Kunabu Isa Kuna kakë uni ax uruakëxa tsipumiax.
 urukin kaisa kweokakama anëruakëxa.
 kamabi xëxakama kwanxonka imainun xonka imainun maxëoka tunuonka binpishoka kamabi anërui kaisa Isa Kunabu ax chaxkibëkini kweokakama oi kwainbëkinkin baka anëi miakëxa.
 usa ain ka nukën chaiti okëkama nukën xuta okëkama a bakakama Isa Kuna anëa anunbi anëakëxa anëruakëxa.
 usa ain ka kamabi unin a bakakama ain anëkama unankëxa.
 unankin anunbi anëakëxa.
 usa ain kananuna nunribi a bakakama anunribi anëinin anënbi anëin.
 usa ain kananuna usa okinribi nun bëchikëkama nukën babakama aribi atunribi anën anëtikupi a bana ñuixunkin kanioruin.
 mironrukin xanu tuaribi xuntakuakin nukën baba imainun nukën bëchikë imainun nun piaka akama nukën xuta akama atunribi a banañuikin ain bëchikë ain babakama ësëkin ñuixuntikupi kananuna akama sinankin ñuixuntikupi ñuixunti ain nunribi a bana.
 usa okin ka nukën xutabaën nukën chaitibaën akëxa.
 ain kananuna nun abana ñuixun ixun sinanin.
 uikaman kara kwakëxa a banakama ka sinankin ain aintsikama nuixunti ikën.
 bëtsi bëtsi unin bana ka mësku ikën.
 usa ainkananuna ñuia kwakin usa ribi okin kati ainnukën rara unia nukën chaiti unia a kama unin puruma unia akamaribi nuixunti atunribi unanun kixun kwanun kixun ñuixunti ain.
