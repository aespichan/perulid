 ain kana achushi inuribi ñuin..
 bëráma kaisa unin chaiti unin rara uni inun këñuakëxa..
 Këñuruiabi kaisa ain aintsikama kupiti sinanma ikën uni inu a, ati sinama ikën..
 Sinaniamabi kaisa nukën rara nukën chaitinën ain ni pëi unankë ixun samatankëxun,.
 ain ni pëin nashitankëxun kaisa ain aintsin kupiamabi nukën raran nukën chaitinën këñuruiabi uni inu ñushin inu a,.
 samaxun rabëxun akëxa,.
 ain pian akëx akëxun kaisa uni bikëxisa rëtëkëx kwënkënia kwënkëniabi kaisa unin isama ikën istima iakëxa a ñushin inu, uni aishbi istima..
 An kaisa nukën chaitinënisa samaxun kwakëx ukin ain xanu kwënbëtsiankëxa:.
 "ënën ka u' unkin kiru unkin..
 ënën ka u' kakëx kaisa ain xanu ax ënkiakëxa..
 ënkiukukiani kaisa kwankëxa ain xanu ax kaisa iakëxa xëtashari kabiani kwankëxa imainun ain bënë ax kaisa kwankëxa uni xo xëñuax..
 Kakin kaisa ain xanu kwëunkubiankëxa:.
 "ënën ka u' unkin kiru unkin..
 kakëx kaisa ën xanu ax ënkiakëxa ësai:.
 "ënën ka u' unkin kiru unkin"..
 Kakëx kaisa "en" kiakëxa a nunshin inu an kwënkëx..
 Kwaniabi kaisa kwëunkubianiabi kaisa ain bënë a nukën rara akëxa ain baniman akëx kaisa kwënkëankëxa tuaxu kwënkënkësa usai..
 Kwënkënkin kaisa ain maban chashibiankëxa machitonën akësa usaokin, usa itanun..
 Tsasibiani abakin kaisa amo amo senkërëobi ankëxa a ñushin ixun sënkërëobiani kónke kaisa nukën xutabaën nuken chaitinën barikinbi mërakasmakëxa ain taishi anua onkëashi isakëxa..
 Usa oxuinsa kupixun nukën chaitinën kupixunkëx kaisa uni inu ax ain xanuishi abakëxa..
 Abaxbi kaisa mërama ikën.
 A inu ka ikën ineka saëkë a kwërëbumi..
 Anu ka poiantëpanisa kakë a nu ka ikën a ñusin inun rëbunki..
 Anu ka ñushin inun rëbunki ikën..
 Anu ka ikën a nushin inu ain bëchikëbaë siná..
 Akupí ka anu rabë uni rëtëxun pikinbi iëtankëxa..
 Ain kananuna a banaribi nukën xuta nukën chaitinën ñuixuni kixun kwakë uni inuan nun rara këñua nun puruma keñua a..
 Usai kaisa iakëxa..
 Akëx kaisa nëtëishi akëxa uni këñuibi..
 Usa oxun kaisa a unikama uatëkëankëxa amiribishi inun këñukë këñua aishbi amibishi ua kamë ëotëkëankexa..
 Usaokin ka nukën xutabaën nu ñuixuankëxa,.
 nukën chichibaën ñuixunkëxun kananuna kwakën..
