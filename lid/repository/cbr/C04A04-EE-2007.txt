 Ain xanu aiaribi unin uni bëtasa a kaisa buankëxa un dianu bëtsi nëtën kaisa kakëxa:.
 ñais barinun ka kwan,.
 a piti aima ka.
 ñais barinun ka kwan, kabiankin kaisa buankëxa a uni..
 Buanxun kaisa kakëxa:.
 ënëmia ën barimainun ka umia min baritan kaxun kaisa xuakëxa..
 Ashi isa amo kwantamainun kaisa aribi amo kwankëxa..
 Usaoxun kaisa ñais bariakëxa,.
 anribiisa barimainun bariakëxa..
 Barixun kaisa uni ainsa atian panan kini, panan kini kara iakëxa o xëtsin kini kara iakëxa a mëraxun kaisa naëakëxa..
 Naëbaikin unibi toponxunpa naëbaikin kaisa kwëankëxa bëtsi a këkakëxa:.
 kana mëran,.
 bëtsi kana mëran..
 ënëpain rënun ka u ai kaisa kakëxa..
 Kakëx kaisa këkikwatsini uakëxa a uni..
 Uxunisa iskëxbi kaisa iakëxa naëkë..
 Usa ain kaisa atian uni an karu anun bëtasti, karu pëñan i pëñan rëukukëkama bitankëxun, unëkin bukuntankëxun kaisa kakëxa:.
 kana ëbi abaitin,.
 kana numia,.
 nu kwanun rëti ka,.
 urama ka anurabi ka kërukikia rëti ka ën tsamankë me ashi ka bitan kaisa kakëxa..
 Kwanxun kaisa uni naëakëxa me naënaëxun kaisa bëakëxa..
 Isa amiribishi kwantëkëniokin kaisa mua ain karu bukukë ënë unëkë ënë biti sinankëxa..
 Sinanbiani kwanxun kaisa kwania ain taë uxukiania kwankëbëtan kaisa karu ni atsimiakëxa a kini mëu atsinmikë ënki kaisa uni kiakëxa:.
 uisaotixun usaoxunma ka..
 Karu ka ëchi' kiabi kaisa atian ira karu atsinmikin ainmakin bëtasakëxa..
 Usaoxun kaisa me rërëkakëxa ami..
 Usaotankëxun kaisa tsamanbaikë mekama amibi bëtasakëxa, uinbi istisamaokin..
 Bëtastankëxun kaisa nintaxa..
 Anun kaisa unantimaokëxa..
 Uinbi mëratima okin usaobiani kaisa uni kwankëxa, ain enemigo a bëtasbiani..
 Kwanx kaisa ñantanra como a las 5 y media ain bëbakëxa..
 Bëbakin kaisa ain aintsi ain xanukama kakëxa:.
 "min bënë ka ñais barixun mi këkamainun ka minribi mërakin ë këka' kakëx kwanxbi ka nëtëpunia nëtëkë kana këkakasmabiakin ën bëtsian ñamëkëbëtan kaisa kakëxa ain aintsikama..
 Imëishitain isnua pëkaratanun kaisa kakëxa..
 Katankëx uxax pëkaraxun kaisa pëkaratankëx kaisa kwankëxa..
 Pëkarakëma ainshi kwanxun kaisa këmëi amu kwainbëkinkin këkakëxa..
 Këkabaiti kaisa uakëxa..
 Y usaokin kaisa ain xanu bëunan ixun ain xanu aia isa ixun, uni unin akëxa..
 Aishbi nun chaitima sino ax kaisa unitabakë..
 Uni bërí unikin kaisa usaokin unin uni akëxa..
 Uisa ñubu ka unin bërí unanima..
 Y uinbi ka unanima ni ain papa ni ain chichi ni ain xutanbi ka a bana a ñubu uni unamima, unamiama ikën..
 ën kuni kana usa ñubu unan..
 ën kuni kana usa banabu kwakën..
 Ax ka usaoax kaisa uni akanankëxa..
 Usaokin kaisa unin ain xanu rabana uni akëxa..
 De repente ka usaokin nu unin ati ikën an unankë unin ka nu usaokin ati ka bëríbi atikë..
