 maë ro a kana mi ñuixunin.
 anun kaisa maë ro.
 anun kaisa ën bëntabaën ën ñusin kaisa ain maë rotankëxun uni këñua 'akëxun.
 a kaisa anun këñutankëxun kamabi bitankëxun maë ro këñunbi kanchi 'imainun tëtëkan mo akama bitankëxun kaisa 'upíti mëkëtankëxun kaisa 'ën bëntan a 'aín.
 anu nishkë unimi nishkin kaisa ain aintsi 'akë 'aín.
 aribi këñukaskin kaisa 'ën bëntabaën maë ro a bitankëxun kamabi ro bitankëxun kaisa mëkëtankëxun ën bëntabaën a xarokëxa.
 xarokëx kaisa këñuakëxa uni maë 'akëxín.
 kamabikamabimënuax achushi unima kamabi.
 mënuax kaisa uni maë in uni këñutín maë ro xarokëbë a kaisa ën bëntabaën tuiankëxín ain maëro an ka uni achira 'ainma.
 an ka uni këñuia.
 uinu kara uni kwankëxa.
 anuabi ka uni këñuín.
 ain tua këñunbi kamabi kamabi nankuishi 'itanun ka këñuín maë ro an.
 usa ka a ro 'ikën.
 usain ka 'arumi ka 'ën chichikama 'ën bënta kama në.
 ax ka 'iakëxa 'ën bëntakaman tuinkë ro a ron ka 'ën bëntakama kushiokëxín.
 ami ka iakëxín.
 usaikama akama mi ñuixunti.
 ax ka 'ikën'aserabi nun ro kushi irakushi ka a ro 'ikën.
 'atian kaisa kuinin.
 kuin kaisa kwanin anun kaisa mapuín.
 kamabi unix kaisa këñutín maëín.
 ain kuinan këñukëx usa ka 'ën titan 'ën titan xukënkaman 'ë ñuixuankëxín a ro.
 a ro kaisa 'ën bëntakaman tuianxín.
 usa 'ain kana a ñu kana mi ñuixunin.
 ax ka 'ikën asërabi nun ro.
 anun achushi uni bitsatan numa anun këñuti.
 këñuti ka a ro 'ikën.
 usa 'ain kana ashi mi ñuixunin.
