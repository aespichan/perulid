 usa ain kaisa nukën xutabaën uni,.
 uisa uni kara iakëxa, an konta imainun konta kamë ëo imainun xëbun imainun kantsin a kama unioruiabi nukën ibubaën ain xanu upíra ain xanunrua mëbiakëxa mëbikéxun kaisa anu ishi konta kantsin a kama aparukin bërukinbi anu ishi sënëónkëxa,.
 anuishi ënkin këñuakëxa..
 Usa ain ka a banaribi nu nukën aintsin ñuixuankëxa,.
 nukën chichibaën nu ñuixuankëxa.
 y ax ka ikën aserabi..
 Ainbi ka uisa kara nun kananuna upiokinra a bana unanima.
 y usaribi okin ka ñuiakëxa nukën xutakaman nu ñuixuankëxa,.
 mas ka uri buanma ikën anu sënëinshi ka nu ñuixuankëxa..
 Usa ain kananuna a pi a ka kakëxa kutixëbin imainun kuti kantsin imainun kuti xëbon aribi akama ka ñuiakëxa,.
 ixunbi kananuna unanima upiokin, nunribi unanima..
 Usa ain ka ami nun xutabaën ain bana ain inkan bana biruakëxa..
 Birua ain kananuna nun kwama ain inkan bana biruia an kwakamaishi ka nu ñuixuankëxa a bana..
 Ax ka ikën aserabi a aserabi ñuiaribi..
 Y a unikama ka ainma ikën.
 imainun ka nukën xutabaë ënu bukuax Parun papamiax kwainakëti nëa aish ënu bukuxun ka ënu bëba aish ënu bukuxun ka a kantsin imainun xëbun imainun kontá a kama atun ñuinbi i xatu muxú akë muxú tapunkë anu tsitikax muxú tapanënbi maiakinka ñuina ana okama axun ñunanan ñokama axun ñunánan muxutanbi maiarakëkin abi mikama bixun ain bakë bëchikë ain bëchikëkama pimiakëxa konta imainun ñaë imainun kantsin xëbin akama..
 Pimikin ka aribi nu ñuixuankëxa..
 Usa ain ka rairin ka kwama ikën..
 Bërí tuakë xanu unikama an ka kwama ikën kwakëma ikën ënë bana..
 Uinbi ka ñuixunima..
 Usa ain ka an bana kwakëkama tani ñukaxun ka unanti ikën..
 Usaribi okin ain tuakama kanuxun ñuixunxun, akama kana ñuin bërí..
 Kananuna bëráma raëa ain..
 Usa ain kananuna kamabi historia imainun cuentokama nuixunti ain..
 y akama ka ikën asábi a ñu kama nukën ibu baëan a..
 Ñukama ax ka këñutima como ain banasarabi ikën ain bana ka këñutima oi unia ikën..
 Usa ain kananuna a banaribi nun bëchikë nun baba imainun nun xutaribi unamiti ain..
 A kana mitsu ñuixuni [...]..
 Ka kwati ikën..
 Kara ati ikën kixun kana usai kara kwati ikën Diosashi ñukatin.
 Dios an ka unanxa añu kara iti ikë a.
 uisa okin kara aia anun akinti ikën anbi..
