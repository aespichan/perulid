RELATOS DE NOPOKI

Joni xaen kishpinmani
Nato wishaka noa shinamairiki yomerai kax koirameti.

Westíora jonironki iká iki xae bake inaya. Westíora neteronki joni jabicho kachio
ka iki, iso benai, jawen xae bake oxaa potabaini.

Joninki ninkaninkabaina iki moa kachio kaxon. Jatian kakinki aká iki westíora
baishokoki nokokin, ja kakin nokoa iki iso tsamata, jatian jonin kimisha iso retexon
ninkataronki iká iki chaish, chaishiki, japekao.

Jonin pekáori bechiakexon oinaronki iká iki westíora ino ani, jatianronki ja joni
kikinbiresi rateta iki. Ja jonin moa ino ochomabiresaitianronki joni kikini ishtoa iki jawen
iso potataana, jatian ja pekáoribi ino ishtoa iki.

Kaxonki ja joni inon bibaina iki, jatian yamameranbi oinaronki iká iki, jawen xae ina
bain pikotoshiti, ja xae oinaxkayaronki iká iki kikini warashiki keoti, jawen itin.

Joniki moa joá iki manishanbi, jawen xae betan reteananaitian moa joá iki jawen xobon
kikin yosmashoko, itan kikin jimibires, yantanki joni oxakastima iki, wini winishini nene
iketian.

Westíora nete winota pekáoronki iká iki jawen xae ina joi, ikaxbi moa sinata, ino betan
reteananax. Jaskáxonronki xae-kanki joni inon pitibiki potama iki.

JONI: HOMBRE
Xae: Oso hormiguero
Inaa: cría
Ino: tigre
ISO KORO: MONO CHORO
Timaananti: pelear
Kishpinmati: salvar
Westíora nete: un día
Rateti: asustarse


RELATOS DE NOPOKI

El hombre que fue salvado por el
oso hormiguero

Había un hombre que tenía una cría de oso hormiguero. Un día se fue al monte
solo a cazar monos choros y dejó al oso hormiguero porque estaba durmiendo.

En el bosque, el hombre escuchaba muy atentamente cuanto ruido había. De pronto vio
un caminito que lo condujo a una manada de monos choros. Mató tres, pero cuando se
disponía a recogerlos escuchó un rugido: «Chaish, chaish, chaish», tras él. Volteó y vio
un gran tigre que se acercaba cada vez más. Se asustó muchísimo y empezó a correr
dejando a los monos choros. El tigre le seguía y lo alcanzó, haciéndole caer. Cuando
el tigre se disponía a morderlo, apareció la cría del oso hormiguero. El tigre dejó de
atacar al hombre y enfrentó al oso hormiguero que venía furioso. El hombre aprovechó
para huir al monte. A la mañana del día siguiente, apareció en su casa cansado y
ensangrentado. No pudo dormir bien, lloraba porque le ardían las heridas.
Después de un día, apareció su oso hormiguero muy enojado, pues había peleado con el
tigre. De esa manera, el oso hormiguero salvó al hombre del tigre que lo iba a comer.


RELATOS DE NOPOKI

Yosi iaman mishkii kaní

Nato wishaka noa shinamairiki jato ichatima,
yosibo jakon'aresti.

Westiora yosironki kaa iki ian kexa mishki mishkibaini. Ja yosironki ika iki manko.
Ja kakin ninkataronki iká iki abo-koma keoti: manko, manko, ikí.

Jainoaxki ja yosi kaa iki ochoma, ochomakaini, jaskati keotai ninkataxki kaa iki,
tsoarin ja ichamisai, jaskati kaxon oina iká iki jiwin yakata, jatian oinaki abokoma yacata,
jainxon yoia iki:

—¿Jaweatikan min ea ichatai? Neskaatira mia ibiari— ixonronki yosin sinakainxon
natapoti bixon tsakaa iki, joax nepaxan rakata iki, jainoax noyakaina iki ja abokoma.

Ja kakinronki aká iki jakiribi ichabainkin masen, masen abainkin.

Manko: calvo
Ichati: insultar
Ibirai: así será

Nepax: huama
Masen: pate
Abokoma: camungo
Jiwi: árbol
Ian: cocha
Yomerati: pescar

RELATOS DE NOPOKI

Un anciano que había ido a pescar

Un día un anciano fue a pescar a la cocha. Estaba preparando sus anzuelos en la orilla.
Este anciano era calvo. De pronto escuchó el canto de un camungo: «Calvo, calvo». El
anciano decidió averiguar quién estaba cantando e insultándole. Siguiendo el canto se
acercó al cantor y vio al camungo sentado en un árbol. El anciano muy enojado cogió
un gran palo y le lanzó fuertemente. El camungo echó a volar diciendo: «Pate, pate».


Ainbo wiso nawashiani

Nato wishaka noa shinamairiki: Bake xontakobo itanribi bake ranonbo koirametax jakana
iti jake, icha meratioma jaskayamaira noa yoina baneti atipanke.

Westiora ainboronki iká iki kikin tsini, icha meratia. Jaskara iketianronki jawen
anibaonki xobomea pikoa iki.

Ja pikokanaronki iká iki ja ainboki yantanpaketaitian keto-maxkain yakataxki
wini, wini. Jainxonronki ja ainboninki biá iki jawen wiso chitonti, jawen wiso koton itan
jawen joxo moro chinexeti. Jabo saweyontaanaronki ja ainboki yakáribia iki.

Yakáxon oinaronki iká iki jawen tita joi. Ja joai ointaanaronki ja ainbo yoyo iká iki:

—Chiní bakebo wiso nawashianra ketomaxkainoax noya-kainke iki iikanonpari ea
jaabanon — iká iki.

Jaskataxki chorona iki ketomaxkainoax ja ainbo, jaskaketian jawen titan oinaronki ika iki
wiso nawashian noyakaini.

Jaskatax inironki iki nato wiso nawashian jawen rani wiso joxon tsisereya.

Tsini: mujerzuela
Xontako: señorita
Merati: enamorados
Icha: muchos
Ketomaxkain: barranco
chinexeti: correa
chitonti: falda
Koton: blusa
Wiso: negro
chisereya: rayas
Nawashian: shihuango
Tita: madre
Bakebo: hijos


La mujer que se convirtió en
shihuango negro

Había una mujer que tenía
muchos enamorados, por eso,
sus padres la expulsaron de
su casa. Ella se fue muy lejos. Una
tarde se sentó en un barranco y lloró
amargamente.

Entonces, cogió su falda negra, su blusa
negra, su correa de mostacilla blanca
y se la puso. Vestida así, se sentó nuevamente.
Su madre apareció por ahí, ella la vio y
habló así:
—Para que los hijos posteriores
digan: «Un shihuango negro voló del
barranco».
La mujer saltó desde el barranco
y parecía un shihuango negro que
volaba.
De esa manera, la mujer se convirtió en
aquella ave y ahora podemos ver que
en su cintura tiene una raya blanca.


RELATOS DE NOPOKI

Jasin pishtanko kaní

Nato wishaka noa shinamairiki: Pishtanko kax jakonshamanax ja to betan jakonax
raenanti.

Jasin riki westíora yoina non paromea atapatio. Ja riki piti itanribi jabicho niai,
jainoax nete xabataitian jatsanai nexbakan jabicho ikax. Jaskara ikax kaa iki jato
benai, jaskatax jato betan rarono. Jaskatax kachio kakin ninkataronki iká iki bonpo
betan kena jatsan. Ja ninkatax ishtoncha kaa iki.

Jatian shinana iki pishta riki ixon, jatian ishtoncha kaa iki, ochomakainxon oinaronki
iká iki, shino tanpora aki, jainoax maxobiribikan kena aki, jatian mananxawebiribikan
meken tashakai. Wetsa yoinabobiribikan ransaibo: bawa, amen, mari, xawan, itanribi
roo.

Jainxon jato jowé aká iki. Jaskaaxon atsa xeati xeamakana iki. Jatian atsa xeati kikin
pae iká iki. Nomiorakin atsa xeati xea iki. Jatian jasin rabina iki pishtan pikotinin. Jatian
ransati bikaskanabi iká iki rabini pikoyamai, ikaxbi teaxon pikokana iki ransati. Jatian
meken tashaxonkana iki ransaitian keenshamani ikai kopi, jaskara kopironki rateyoni
rainsh iká iki, atsa xeati chikobaini. Chixoki chikobainon kaman, jako-píronki non ointi
atipanke wiso nawashian joxon chisereya.

Moatianronki ikatiai yoyo irestima noa jaskati yoyo iketianki ipaonike yoinabo banekani,
ramatianbora noa yoyo irestima iki.

Jasin: paujil
Atapa: gallina
Maxo: zorro
Mananxawe: motelo
Bawa: loro
Mam: añuje
Amen: ronsoco
roo: coto
Pishta: fiesta
Chisereya: tiene rayas atrás
Atsa xeati: masato
Paena: borracho
Yoyo irestima: no hablar por hablar


RELATOS DE NOPOKI

El paujil en la fiesta

El paujil es un ave de la selva del tamaño de una gallina, es comestible y siempre
anda solo. Un día amaneció aburrido de estar solo y decidió buscar algo de
diversión en otra parte. Mientras andaba en su búsqueda, escuchó a lo lejos un
ruido de tambor y quena, por lo que caminó más rápido.

Él imaginaba que era una fiesta. Siguió caminando cada vez más rápido. De cerca vio
al mono tocando el tambor, al zorro tocando la quena, al motelo aplaudiendo, y a otros
animales bailando: el loro, el ronsoco, el añuje, el huacamayo. También estaba su mejor
amigo: el mono coto.

Este al verlo se acercó y lo saludó dándole la bienvenida e invitándole masato. El masato
era fuerte, pero como tenía tanta sed, lo tomó sin despreciar a su amigo. Le invitaban
a bailar, pero el paujil sentía vergüenza y los rechazaba. Después de un gran rato de
rogarle, por fin aceptó, ya que estaba mareado. Mientras bailaba, le aplaudieron porque
lo hacía con ganas. En eso sin darse cuenta se resbaló y derramó el masato por su nalga,
es por eso que hasta ahora podemos ver que el paujil tiene plumas de color blanco en su
cola.

Se dice que antiguamente la gente no podía hablar por hablar. Si se hablaba tal como se
dice, entonces la gente se convertía en ese mismo instante en algún animal. Es así que
sucedió la conversión del paujil.


Ino betan xontako iní
Nato wishaka noa shinamairiki ainbobo itanribi
benbobaon onanshamanti pari jake wanoxon.

Moatianronki ikatiai tsoabi yoyo irestima westiora xontako.

Ikatiai jawen anibaon jabicho potai wain kakin, xontako jawen xobon. Itainbironki
iká iki jawen xobonko, westíora ino bakeranonki yoimetaxki mapeti jainxonki yokata iki:
—¿Min aniboki jawerano bokana akin?
Xontakonin yoia iki:
—Nokon anibora wai oroi kawanke— akin.
Yoia pekao bakeranoman shinana iki, xontako jabakinoxon yoia iki:
—Ea ikainko riki jawenbi maxkatima— akin yoia iki.

Jatianki iká iki xontako jaon keeni jainxonki jabákina iki ochó boxonkin akai, jiwi ani
poxo kini meran jikimakin. Ja bakeranoman joni iwanaxbiki iká iki moa ino baneti.
—Nokon xobonko ea bowé— akin aka iki ja xontakonin.
—Mia winiainra en mia piai— akin aka iki inon.

Jaskaaronki xontako moa jawe yoiamabiki masá shinani jeneta iki. Jaskataxonki jain basi
ikatiai. Jaskara iiti, moa axea iki.

Jawen papan benakatitai ochó niimeranbo, jawen bake xon-tako. Iikin jonin meráa iki
ino jainxon retea iki. Jaskáakin retexonpari jonin jawen bake biá iki. Bixon jawen xobon
boá iki.

Jaskararonki winota iki xontako.

Anibo: padres
Wai: chacra
Mapeti: subir
Boti: llevar
Kini: hueco
Nokoti: encontrar
Piti: comer
Tsonbi: ninguno
Kawanke: se fue
Kini meran: en el hueco
Basi: mucho tiempo


RELATOS DE NOPOKI

El tigre y la señorita

Antiguamente, nuestros ancestros no hablaban por hablar a una señorita.
A una señorita sus padres la dejaban sola en la casa y se iban a la chacra. Un día
que ella estaba sola apareció un tigre transformado en un joven. Subió a la casa y
preguntó:

—¿Dónde están tus padres?
Ella respondió que sus padres se fueron a cultivar su chacra.

En ese momento, el joven pensó en huir con ella. Y le habló así:
—Donde yo vivo, no me falta nada.

Al escuchar esto, la señorita se enamoró mucho de él. Entonces el joven la tomó y la
llevó muy lejos. Al llegar a su lugar, que era debajo de un árbol caído con hueco, la hizo
entrar y se transformó en tigre. La señorita le dijo que la regresara a su casa, pero el tigre
contestó:

—Yo no te voy a llevar a tu casa y si lloras te voy a comer.

Después la señorita se acostumbró. El papá la buscaba en todas partes del bosque, hasta
que un día la encontró y mató al tigre. Retornó con su hija a su casa.

Así le ocurrió a esta señorita.


Yosi betan monso iní

Nato wishakan noa shinanmai riki wetsa joibaon yoyo iti onanma ikax noa
ninkákanayamai, jaskara ikaxra noa axeti jake wetsa joibaon yoyo ikí.

Westiora yosironki iká iki jawen babayashoko paro napon-bekon nontin chankapaketi,
jawen ani masenyaisi. Ja chan-kapakekin oinaronki iká iki westiora monso atsapotoaki.
Ja oinrestishamanbiraki, ja monson yosi saí akin

—¿Amigo a dónde vas? — aronkia iki ja monson.

Jatian ja yosin shinana iká iki “atsapoto bi jowé” ikai. Jaronki iká iki yosi kax repitaanan
mapekaini, jawen ani awa masen-yaisiki, jaronki akai kaxon yosin napotan, napotan
akin. Jaronki akai ja monson

— ¡Oy amigo sinvergüenza! — akáronki iká iki yosi “¡oinpariwe, xanairariki ikí!”.
Yosinkayabiraki wirakochabaon joi onayama.

Paro: río
Atsapoto: fariña
Shinana: pensó
Repitaanan: atracó
Kaxon: se fue
Nawa, monso: mestizo


RELATOS DE NOPOKI

El anciano y el mestizo

Un anciano estaba bajando por el río en su canoa junto con su nieto y llevaba un
pate grande. De pronto un mestizo le llamó diciéndole:

—Amigo, ¿adónde vas?

Como el anciano no entendía el castellano, pensó que le estaba invitando a tomar de su
fariña. Entonces el anciano atracó y se dirigió de frente a coger la fariña. Llenó su pate.
El mestizo, molesto, le dijo:
—¡Oye, amigo, sinvergüenza! — lo que el anciano entendió que le decía: «Espera,
quema mucho, la fariña».
Esto decía porque no entendía el castellano.


Rashiko betan joni iní

Nato wishakan noa shinamairiki non joira iti jake kikin koshi.

Westiora neteronki iká iki joniki rashikobetan nokoanani. Jatianronki aká iki
joninki ja rashiko:

—¿Ikonrin mato koshi yoikanai. Nato lanza potawe paro shitamakin— aronkia
iki joninki ja rashiko.

Jatianronki aká iki ja rashikoninki ja joni yokákin:

—¿Jawe janerin min tita, jawerano jaarin?— aronkia iki rashikoninki ja joni.

Jatianronki yoia iki ja jonin:

—Nokon titan jane riki Amancia, Franciain riki— aronkia iki joninki ja rashiko.

Jatianronki aká iki, ja rashikoninki ja lanza yatanxonki yoikin: —Lanza, nato
lanzara kai Franciain, kaxa paketai, yoxan Amancianin pekatan.

Jatianronki aká iki ja joninki ratexonki yoikin

— Ayamawe, ayamawe, minra ea moa ayonke— aronkia iki, ja joninki.

Jaskáaxonki rashikonin joni ratexonreski ayona iki, jawen yoyo ikatoninres.

Rashiko: zambo
Ratexon: asustar
Ayamawe: nada más
Yokata: preguntar
Ani paro: mar


El hombre y el zambo

Las palabras valen más que la fuerza.

Una vez un hombre se encontró con otro de piel morena, conocido también como
zambo, y le preguntó:

—¿Es cierto que ustedes son poderosos? Así dice la gente. A ver, tira la lanza al otro lado
del mar.
Entonces el zambo le preguntó:
—¿Cómo se llama tu madre y dónde vive?
El hombre le contestó:
—Se llama Amancia y vive en Francia.
El zambo cogió una lanza y dijo:
—Lanza, lanza, esta lanza se va en dirección de Francia y caerá encima de doña
Amancia.
Entonces el hombre dijo al zambo asustado:
—No, no, tú has ganado.
Así ganó el zambo: asustando al hombre con sus palabras.


Jaskatax iaman nokokani
Nato riki moatian non yosibo ini jaweki. Shipibo jonibaon Imirian jemaani, Amen Tamo
jonibo jeen imakana iki koshi tanana pekáo.

Moatianronki ipaonike Imiria ian Chaoya akanainko shipibo jonibo
jayamapaonike. Ja ian iboronki ipaonike Amen Tamo-bo. Ja Amen Tamobo
jonibo ipaonike reteananaibo, jakopi tsoabi nokoti atipayanmakana iki. Shipibo
jonibo ochomaitian jabo tson winotima ipaonike, jato pia kenshon jato rete-nonkaman
chachiaibo.

Westíora potaronki shipibo jonibo chiponki jaabo nokokana iki sokota ani nontin.
Bekana iki bakeranon itan xontakobo. Jikikana iki ja paro Tamayain, itanribi Chanewe
ian jakai. Ja yoia ian iká iki ani. Jato manotaikaman ramatian non ointi atipanke jiwi
bokonbores.

Ja Imiria taen bokana iki. Ja boax iká iki westíora jema. Ja jeman jane iká iki Jonin
Paboro akanai. Jainxon oinkana iki kikin icha xobobo ja jema ikatiainko.

Ja sokota nonti iká iki joni yosibaon jato koirana. Jatíribibo ikana iki wino neayabo, too
atiyabo, jabo iká iki, jaton rawíbobetan reteanantires bokana. Ja pekáo ishtonshoko
tsasikana iki jainoax tekíbainribikana iki jaton jakoma jaweki iká iki tsonbi atipayama iki,
jato tantimakin ja reteana-naintian.

Amen Tamobaon jato nokóketian koirankana iki onanyama jonibo nokoketian, jaton piá
akana iki. Shipibo jonibo nokokanketian jaton tenamainkamanbi. Nokókanketian Amen
Tamobaon ratexon jato oina iki, jato ochóma itoshiketian Amen Tamobaon yokata iki:

—¿Tsoaborin mato?— akin.

Shipibobaon yoia iki jaton joikan.

—Noa riki chiponkia shipibobo, noara joke nato jeman maton koshi tanai— jaskaakin
yoikanaki.

Shipibaon joironki iká iki meskóbo. Ja pekáo moa shipibobo bokanketian jatíbi jaton
reteananti jawekibo bichinxon bo-kana iki wetsa jeman. Jainxon jiwi binon kaxkekin
keyoxon peankana iki.

Ja pekáo moa menexon xeamaxon ja Amen Tamobo jato chachia iki. Tanaxon wexati
kenshosenenain jaton mapokaya chachianana iki. Jainoax banekana iki jimibires.

Jaskatax nokoananax pepasakana iki. Jaton peká moa onanax bane-kana iki, jaton
shinan raroshaman.

Moa wetsa neteribiketian yoyo iribikana iki jainxon Amen Tamobaon menia iki
bakeranon shipibobo jaton bake xontako. Jatianbiribi shipibobaon Amen Tamobo
bakeranon-bo menia iki jato bake xontako, jaskaatax ianman jakana iki. Jaskatax icha
jonibo jikikanan iki, ja ian tanamai jakana iki. Ja pekáo jawetio basi Amen Tamobo moa
keyokana iki, wetsa jemankoniabo nokokanketian meskokeska isiman jato keyoa iki.

Chaoya: cocha
Jayamapaonike: no había
Kensho: algo que tiene punta
Chanewe: nombre de un lugar
Tamayai: lugar Tamaya
Paboro: codo, curva de río
Neayabo: rollo de flechas
Tsasikana: se detuvieron
Tekibaini: seguir el viaje
Tantimakin: descansaron
Itoshiketian: se acercaron


RELATOS DE NOPOKI

La conquista de la cocha
Antiguamente en Chauya, la laguna de Imiria, no vivían los shipibos-conibos. Los
dueños de la cocha eran los llamados Amen Tamobo. Los Amen Tamobo eran
hombres guerreros y por eso nadie podía aproximarse. Cuando se les acercaban,
eran violentos, le daban a punta de flechas hasta matarlos.

En una oportunidad, los shipibos que vivían por el bajo Ucayali llegaron en seis canoas
grandes. Habían jóvenes y señoritas. Ingresaron por el río Tamaya hasta el lago de Chanewe.
Dicha laguna era grande. Actualmente solo podemos observar plantas de céticos.

Al recorrer el camino hacia el Imiria, se detuvieron cerca de la comunidad de Junín
Pablo. A lo lejos observaron que había muchas casas en ese lugar.

Las seis canoas estaban dirigidas por personas mayores. Algunos de ellos portaban
macanas, flechas, escopetas, preparados para enfrentar al enemigo. Entonces al
observar a la gente extraña, los Amen Tamobo prepararon sus flechas. Aún así, los
shipibos llegaron hasta el puerto. Los Amen Tamobo miraron sorprendidos. Cuando se
encontraron frente a ellos, les preguntaron:

—¿Quiénes son ustedes?

Los shipibos contestaran en su idioma:

—Somos los shipibos del bajo Ucayali, venimos a este sitio para comprobar su fuerza.

Los shipibos hablaban otro idioma. Después, al irse a otro pueblo, los shipibos les
quitaron todas sus armas. Trajeron madera y la partieron.

Después picaron a los Amen Tamobo, que estaban maniatados, y les obligaron a beber.
Luego les cortaron la base del cuero cabelludo con la punta de su ushati, hasta sacarles
sangre.

Al otro día, conversaron para que los Amen Tamobo entregaran sus hijas a los hijos de
los shipibos, y estos a su vez entregarían sus hijas a los hijos de los Amen Tamobo. Así
vivieron en esa cocha juntos. Un tiempo después ya no hubo Amen Tamobo, ya que se
mezclaron con los shipibos y, además, les afectaron las enfermedades.


Mananxawe betan ino iní
Ja iyosmabo riki kikin koshibo, ja tonshinan itanribi jakoma jawékibo benxoakaibo.

Westíora neteronki iká iki ino piti benai kai. Ja kakinronki aká iki mananxawe baimea
bechikin. Ja bechíxonronki aká iki yokakin

—¿Jawe akirin mia, chaikoní mananxawe? Ramara mia en piai— akin jaskáa.

Mananxawen yoia iki ino:

—Min ea jayá pinonpari koshi meananon iwé— akin aká iki mananxawe.
atian iká iki ino

—Ikonrake— ikí.

Jaskáxonronki yoia iki mananxawen:

—Enpari tanexban, chaikoni, enribira nokon taetonkoshoko en nexai.

Jaskatax jene kexa jobekona iki.

—Mia nenobi iwé— akin ino aka iki.

Jaskatax mananxawe jenechicho ka iki. Ja kaxon oinaronki iká iki, sapeman titaki oxá.
Jaronki aká iki tanexkin, ja tane-xonronki aká iki, risbi tenten axonkin, ja axonaronki
iká iki mananxaweki pikoti. Ja pikotaxonki iká iki maníshori joneti. Ja jonexon oin,
oinaronki akai, risbi tenten akin sapeman titan. Jaronki aká iki inoki atikeská sapen
pikokeankin. Jaronki aká iki sapeman jenekiriakin bokin. Jainoaxronki ino paxkina iki,
jaskaxon sapeman ayona iki. Jaskatax ino mawata iki.

Ja mawaketian mananxawen piá iki pisiketian.

Chaikoní: cuñado
Ikonrake: gracias
Enribira: yo también
Nexai: amarar
Nenobi: aquí
Tanexkin: amarar en los pies
Tenten: jalar
Paxkina: cansado


El motelo y el tigre

Los más débiles son muchas veces los más fuertes por su inteligencia y habilidad para
solucionar los problemas.

Un día fue el tigre a buscar su comida. Iba caminando y se encontró con un motelo
en el camino y le preguntó:

—¿Qué haces aquí, cuñado?

El motelo contestó:
—Nada.
El tigre le dijo al motelo:
—Te voy a comer.
El motelo respondió:
—Para que me comas, primero hay que poner a prueba nuestras fuerzas.
El tigre aceptó. El motelo le dijo:
—Voy a amarrar tu pie con el mío, cuñado, y de ahí jalamos los dos a la orilla del río. —
Y añadió: —Quédate aquí, yo me voy al agua— y se sumergió.

Al entrar vio a una vacamarina que estaba dormida. Amarró la cuerda a ella y salió
escondido por entre unas hierbas. Desde ahí miraba al tigre. Después de un rato la
vacamarina empezó a nadar y a jalar la soga, el tigre hizo lo mismo, ambos jalaban. La
vacamarina ganó al tigre, ya que este se había cansado. Así murió el tigre muy cansado
de tanto jalar la soga.
Después de unos días, el tigre ya se estaba pudriendo. Al verlo el motelo se comió al
tigre.


RELATOS DE NOPOKI

Nawa yoxan wani maroaitonin maini aní

Jatibi jaweki jakoma shinanxon akara jakoma pikotai.

Westíora yaméronki iká iki Maini akanai joni Maijoshiain kaxki kikinbiresi
pikasi. Jatianronki aká iki ja Mainininki nawa yoxaman rabé takacho winokin
biakebainkin. Jatianki nawa yoxan kikini sinati. Ja chibanbainkin oinaronki
iká iki, Maininki oken bechibekoni, takacho pii. Jatianronki aká iki ja yoxamanki
oinshamanxonki kikin'akin teshtinkin. Jatian-kayaki Maini takacho kinanbaini paketi.
jaskáxonronki nawa yoxamanki, Maini akanai joni retebaina iki, join bisman-mabainkin.

Pikasi: hambre
Paranta chachi: tacacho
Sinati: molesto, enojado
Teshtinkin: puñetazo en la nuca
Maroai ainbo: vendedora

RELATOS DE NOPOKI

La vendedora de juane y Maini
Todo mal acto tiene consecuencias negativas.

Un a noche estaba el señor Maini en Pucallpa. Resulta que él sentía mucha hambre.
Como no tenía plata, cogió dos tacachos de pasadita. Entonces la vendedora
se amargó muchísimo. Lo cogió por la espalda al señor Maini, quien ya comía
los tacachos y miraba a todos lados. La señora le dio un puñetazo hasta hacerlo caer al
suelo. Lo dejó desmayado, luego de vomitar el tacacho y perder la respiración.


Bii joni iní
Ramatian jatíbiain bii icha, itan piti jawéki piosma, jimibicho piai.

Westíora jonironki iká iki kikin yomerai, meskókeská yoinabo reteai. Jaskara
ointaanaronki aká iki, westíora yosi jonin, jawen bake ainbo bimakin.

Ja wanoa basimabironki aká iki, jawen rayós kachio iwekin. Nokoxonbiresronki icha
yoinabo retebekonkana iki. Rabé nete itinkoronki ja bii jonin, westíora makan anin
machósh-taanan, jawen rayós retea iki. Ja retebeirani joax, jansoa iki jawen awinki. Rateta
keskákainxon yoia iki:

—Min papara inon pike— ixon jakonma onis jawen awin imaa iki.

Jaskáketian jawén awiman yoia iki neskáakin:

—Ramara mia jawétianbi namiai kayamai— akin aká iki. —Ea nami pikasa kopíra nokon
papa inon pike— ikax winia iki.

Jaskara, basi itinabi, ainbo jakiribi nami piribakasa iki. Jaskáa, jawen benen jen aká iki.

—Ramara mi poi betan kai— akin aká iki.

Jaskatax jawen chai betan kabekona iki. Ikaxbi ja ainbonin poin onankasa iki, jawekopíki
jawen chai betan kaax, nokoyamakanai ikax yokata iki. Jaskata pekáo kachio bokana iki.

Nokokana iki westíora jiwi nenké ikáinko. Nokoxon bachi chiakana iki, moa yantanketian.
Yamékereshaman bokana iki namiai ibaikana iki. Ainboni poipari joá iki. Joxon oinabi
jawén chai yamaketian masá shinana iki.

—Ramara ea jiwi bochiki kai, jainxon joai oinoxon— ixon shinana iki.

Kaxon, ja jiwi naman oinaronki iká iki jonixao tsamata. Ja patax westíora makan ani, kikini
rateta iki. Jainoax jawen chai joamabi pakexon bachi chiá iki. Axon chopa jonia iki. Jainoax
jiwi bochiki karibaa iki.

—Ramara ja joni en retai, ea reteamabi— ixon shinana iki.

Jainxon oinabironki iká iki jawen chai joai, nami tsamáya. Joxonronki kenatoxhia iki.
Yamabiresketian “moa oxake” ixon shinana iki. Jaskáakin kenaa jiwi pekáo kaa iki, makan
xinan. Jatian jawen chain bochikixon oinabiroki aká iki, makan ani jawen bachi tesabain
potakin. Ja potaaronki iká iki wachori chopabires ikax, kikini sinata iki.

—Jaweranoki mia kaa— bená iki.

Jainoax ja jiwiko niax jainmashaman paketa iki. Pakexon jawen chai retea iki, jawen makan
aninbi, mapo toá akanaana iki. Jaskáakaronki iká iki jawen maponkoniax bii tsamá pikoti.

Saco bitaanan, ja bii icha napota iki. Napoxon paronapon kaxon potaa iki. Jakopí riki
ramatian jatíbiain bii icha itan piti jawéki piosma, jimibicho piai.

Bii: zancudo
Jimi: sangre
Nami: carne
Rayós: suegro, yerno
Chai: cuñado
Jonixao: hueso de gente
Bachi: mosquitero, huevo
Makan: piedra
Machósh ati: golpear en la cabeza

El hombre zancudo

En nuestros tiempos hay muchos zancudos, no comen carne, solo beben sangre.

Había un hombre que era muy buen cazador. Por esto un hombre mayor le entregó a
su hija en matrimonio.

Unos días después se fueron los dos al monte para cazar animales. Obtuvieron mucha
carne. Faltando dos días para regresar a casa, el hombre mató a su suegro con una
piedra muy grande y después se lo comió.

Al regresar a su casa se hizo el asustado, además le dijo a su mujer que su padre fue
devorado por un tigre.

La mujer lloraba muy triste. Después de tanto llorar, ella le dijo a su esposo:

—De ahora en adelante nunca más cazarás animales. Por querer comer carne, el tigre se
comió a mi padre.

Después de un tiempo, a la mujer se le antojó comer carne. Su esposo le dijo:

—Sí, iré junto con tu hermano.

Y se fueron.

El hermano de la mujer quería saber por qué no regresaban los que iban con su cuñado
al monte.

Caminaron hasta llegar a un gran arbol, ahí templaron sus mosquiteros para descansar,
porque ya estaba oscureciendo.

Muy de mañana salieron los dos a cazar. Todo el día cazaron. El hermano de la mujer
regresó primero, se preocupó porque su cuñado tardaba mucho. Se dijo:

—Voy a subir a este arbol para ver si mi cuñado regresa.

Al subir vio debajo del árbol huesos humanos amontonados y al costado una piedra
muy grande. Se asustó muchísimo. Bajó, templó su mosquitero, amontonó los trapos en
forma humana dentro y volvió a subir diciéndose:

—Voy a matar a ese hombre antes que me mate él.

Su cuñado regresó con mucha carne. Empezó a llamarle pero nadie le contestaba. Pensó
que ya se había retirado y se había dormido. Fue a buscar la piedra
detrás del árbol y la tiró encima del mosquitero y la rompió. Al ver
que la piedra cayó sobre cosa suave se enojó mucho.

El hermano de la mujer bajó despacio, cogió la piedra y mató
con ella a su cuñado reventándole la cabeza, de donde salieron
muchísimos zancudos. Buscó un costal, la llenó con los zancudos y
los llevó al medio del río: ahí los esparció.

Es por eso que en nuestros tiempos hay muchos zancudos que
beben la sangre humana, pero no comen carne de animales.


Betaneti
Shipibo jonibaon icha axéya jakenki, ja westíorashoko riki nato, ja betaneti. Ja
akatikanaibo riki bake pikobenabo, wasa itan shino mapo keská iamanon ixon.

Ja anonxonronki benakatikanai rabé tabla, ja atibiri. Betonko betan mapo pancháati
kopí. Ja anonxonronki betonko itan mapo kataxmakin nexakatikanai. Jatian
chokanonxon itan jawen nashimanonxon chorokatikanai. Ja pekáo nexaribi-nonxon,
ja bake aniai ikaxbi, ja moa jawe iamai. Ja tablanin kikin icha jato bexota jakanke.
Jakopíronki jatíribi Shipibo jonibo bexokoya jakanke, ja axekan iká kopí. Shipibo jonibo
bepanchama iki, jaton axekan iká kopíronki jaskara pikokanai.

Betaneti: amarrar la frente
Axé: costumbre
Bake pikobena: recién nacido
Betonko: frente
Pancháati: aplanar
Choroti: desatar
Nexati: amarrar
Beshokoya: huella en la frente
Bepanchama:no son de frente aplanada
Pikokanai: nacen, salen
Nashimati: hacer bañar
Chokati: lavar


Dar forma plana a la frente

Aplanar la frente era una de las costumbres de los shipibos. Se solía hacer a los
recién nacidos para que la cabeza no se pareciera a la de un mono.

Para hacerlo se tenía que conseguir dos tablas especiales, tanto para atrás como
para el frente. Con ellas se amarraba la cabeza. La mamá solo sacaba la tabla para
lavar o bañar a su niño, luego volvía a ponérsela. Conforme el niño iba creciendo, se
acostumbraba. Muchas veces la tabla le lastimaba, es por esto que algunos shipibos
tienen una huella en su frente, consecuencia de esta costumbre. No se debe pensar que
los shipibos nacen con la cabeza plana.

Non axébo
Icha riki Shipibobaon axé:

Benbobaon saweai riki tari, maiti kewéaka, itan moro maiti.

Ainbobaon saweai riki joxo chitonti, iamax wiso chitonti keweaká, itanribi maiti. Joxo
chitonti sawekanai pishta ike-tianbo, iti atipanki ani xeati itan benoaitian.

Pitin kenati jemamea jaa jonibo, itan yoina retexon beax meniti, itanribi jatíxonbi
senenbires jawékiati.

Kenchakan xeati itanribi jan biti. Kenchá riki jan jawékiati.

Chomo riki netetiibi jan onpax ati, itan berobo benxoati. Ani chomobora akanai
pishtatian jan atsaxeati ati. Ja riki anixiati akin akanai.

Nanen besketi, bekeneti itanribi jan boo sikati wisoshaman iti kopi, box pikotima kopí.

Besteti, boo xateti chonka baritia ikax, iamax chonka westíora baritia ikax nato ati kopí
onantita jati jaki, jan boo xateai.

Non join yoyoiti.

Non join bewati, maxáiti.

Koinko xomoxan peketi, jain xomox chankanti kopí.

Yoman toroati. Chopa keneati,
jainxon kewéati.

Mapoati.

Axé: costumbre
Sawéti: usar
Tari: cushma
Maiti: sombrero, corona
Chitonti: pampanilla
Keweaká: bordado
Pishta: fiesta
Benoai: casarse
Jawékiati: comer
Kentí: olla
Kenchá: mocagua
Chomo: tinaja
Atsaxeati: masato
Anixeati: gran fiesta
Nane: huito, jagua
Besketi: pintar la frente o la cara
Bekeneti: hacer dibujos en la frente o la cara
Sikati: pintar
Wisoshaman: bien negro
Box: cana
Boo: cabello, pelo
Onantita: madrina
Joi: voz; idioma
Yoyoiti: hablar
Yoyoati: leer
Bewati: cantar
Xomox: aguja
Mapoati: hacer cerámica

Nuestras costumbres

Los varones: ponerse la cushma, la corona bordada también de mullos.

Las mujeres: ponerse la pampanilla y corona. La pampanilla blanca bordada
o negra. La pampanilla blanca se usa en actividades especiales como la fiesta o el
matrimonio.
Invitar a comer a la gente de la comunidad.
Compartir cuando se mata un animal, que todos coman por igual.
Comer y tomar con la mocagua porque esta sirve para los alimentos.
Usar las tinajas para guardar agua o semillas. Se elaboran tinajas grandes para la fiesta
anual, el ani xeati.
Pintarse la cara con huito y también el cabello para que sea bien negro y no salgan
canas.
Cortarse el cabello a los diez u once años. Para eso hay que tener madrina, la que va a
cortar el cabello.
Hablar en nuestro idioma shipibo.
Cantar en shipibo cantos típicos.
Hacer con aguja un hueco debajo del labio inferior, para insertar ahí un adorn o metálico,
llamado Kori.
Realizar trabajos con hilo: hacer adornos shipibos y bordar.
Fabricar cerámica.

RELATOS DE NOPOKI

Wanononxon senen'atibo

Non axenkanra yoiai, wanotironki iresbiresti jawékima. Wanonoxronki noa iti jake
teetai, yomerai, xoboakai, non awin jawéki maxkamati onanma. Jatian ja bake
xontako benomakasaibaon benakatikanai teeya jonibo. Jaskáxon ja josibaon
menipaonike jaton xontako. Teetai joni iketianres xontako keenyamabi joni mechá yosi
imainbi.

Jatian ja xontakoribi iti jake yoati onan, patsati onan, kewe iamax kené ati onan.

Jawetianki xontako betan bakeranon keen onanai, jainoax wanokaskin, rekenpari yokáti
jake xontakonin meken, jawen papabo.

Ja yokáketian ja yosin jato tanaparipaonike, meken napax meenaankin, teetairin ixon.
Jainxon texo raston poxamakin. Ja tanabo pekáopari, jonin jawen awin bikatiai.

Ikaxbi, ja bekeranon wanoa jawen rayosen xobon iti yamake, ja wanoa ixon jan jawen
rayos boti jake jawen xobon jain jakinnonxon.

Wanoti: casarse en varón
Benoti: casarse la mujer
Senen'ati: cumplir
Iresbiresi: de cualquier manera
Jawéki: cosa
Teeti: trabajar
Yomerati: pescar
Xoboati: construir casa
Mecha: buen cazador, buen pescador
Yopa: afasi
Jawéki maxkamati onanma: no permitir que falte nada
Xontako: chica
Yoati: cocinar
Patsati: lavar (ropa)
Kewé ati, kené ati: bordar, adornar
Tanati: probar
Meken napax meenannkin: palpando la palma de la mano
Teetairin ixon:a ver si es trabajador
Raston: grueso
Poxati: tumbar
Jakinnonxon: ayudar a vivir

RELATOS DE NOPOKI

El matrimonio Shipibo
En la costumbre shipiba, el matrimonio era muy importante porque el yerno era
aquel que podía sacar a su nueva familia adelante. Por esta razón, el padre de la
joven buscaba un hombre adecuado que debía ser trabajador, pescador y no un
ocioso. Solo así entregaba a su hija, aun fuera en contra de su voluntad.

En otros casos, cuando la chica se enamoraba, ella acordaba con su novio el
matrimonio. Así el joven debía ir a pedir la mano de la novia al padre y a la madre de
esta.

Entonces el suegro hacía unas pruebas a su futuro yerno: primero, le tocaba las palmas
de las manos para saber si era trabajador. Después, le hacía tumbar un árbol de
shihuahuaco. Pasada las pruebas, el joven podía casarse con su amada.

El joven no podía vivir en la casa de su suegro, porque según la costumbre el suegro
debe ir a vivir en la casa de su yerno.


Yomerati
Moatianronki yomerai kanoxon shinan akátikanai benboboan jawerato ianman
katiki ixon, itan jawatian.

Moa jaskara shinan aká pekáo, rekeni atapa keoketian moa wenípaokanike jaton
piábo bexon akí. Jatian jaton awinbobiri akátiai xeati chomo bakeshokon axon, jaton
benebo bomakin.

Iaman nokoxon, toxbá akebainxon, jatixonbi xeakatikanai jayáxon yomeranoxon.
Jainxon tsakakatikanai meskó pitibo: boe, pichá, wame, itan wetsaboribi. Moa bariapan
iketian jaton xobon bekatikanai, ikaxbi paraparabeirani.

Jaton repintiain nokoxon, nonti rishkipaokanike, jakon awi-man onanon ixon. Jatian
jawen awimanbiri akatia wetsa rarebobo kenakin piti bii bekannon ixon. Moa bixon,
bexon jaton keena keskáshamanki joá akátikanai.

Moa joáketian, jema napon chankáxon, ja yomera ibo saí ikatia, jato pitin kenai. Ja
kenaa bekatikanai meskókeska piti yoa akaibo, kobin, kawá, beten, xoi. Pikatikanai
toroxon osanbokinshaman, tsoabi yoashi yamakin, jaton meskókeska xeatibo
xeabokinshaman.

Yomerati: pescar
Ian: cocha
Shinan ati: aconsejarse
Atapa keoketian: cuando canta el gallo
Piti: comida; pescado
Bariapan: mediodía
Paranti: bromear
Paranparanbeirani: venían haciendo bromas
Repinti: puerto
Rishkiti: golpear
Rarebo: familiar
Jabé raennanai: amigo
Rawí: enemigo
Chankáti: pararse
Joá: plátano cocinado
Yoa: cocinado


La pesca

Antiguamente para ir a pescar, los hombres shipibos hacían un acuerdo sobre el
lugar y el día en que irían.

En la madrugada del día pactado, se levantaban al escuchar el canto del gallo,
alistaban sus flechas, mientras sus esposas les preparaban chapo en una mocagua para
llevar.

Ya en el río, los hombres tomaban el chapo para poder pescar. Empezaban a picar y
agarraban boquichico, palometa, paiche, entre otros. Al mediodía regresaban a sus casas
entre bromas.

Al llegar al puerto golpeaban sus canoas para que sus esposas los escucharan. Al oir los
golpes, las mujeres llamaban a sus familiares para que vinieran a recoger el pescado.
Luego ellas preparaban en sus casas patarashca, chilcano, chupishpa, etc.

Cuando la comida estaba lista, el dueño de la pesca, parado en medio del patio, llamaba
a todos para comer. Estos acudían trayendo lo que habían preparado: patarashka,
chupishpa, asado. Comían alegres reunidos en grupos y bebían las diferentes bebidas
que había.

