Takakuq ch'aku kapimanta
El chivo agresivo

Quechua del Este de Apurímac

Chaymi noqaykuqa kusikuymanta uña
tarukachakuna hinaraq p'itakacharayku, wichayman,
urayman.
Chay p'unchawmi noqaykuqa libre purikurayku
tarukakuna hina.

Takakuq ch'aku kapimanta
El chivo agresivo

Hinaqtimi Huanipa law hatusniykupi kusisqallaña
kawsarayku, llapallan familiaykupiwan.

Noemí Rojas Cusi

Quechua del Este de Apurímac

Borrador
Noviembre 2010
Pucallpa, Perú

14

Trabajo realizado en la Universidad Nacional Intercultural de
la Amazonia (UNIA), en el curso de “Diplomado de
Especialización en Lingüística Aplicada a la Educación
Intercultural Bilingüe” en convenio con SIL International.

Título de la obra: Takakuq ch'aku kapimanta
Idioma: Quechua del Este de Apurímac
Autor © 2010, Noemí rojas Cusi
Derechos reservados conforme a la ley.
Esta obra puede reproducirse para fines no lucrativas.
Asesoramiento del equipo de producción de literatura en
lenguas indígenas.
Todas las ilustraciones han sido adaptados y modificados de
acuerdo al contexto por el autor y se usa con el permiso de ©
SIL International.

Ñak'ayta tukuruspankutaqmi mamitayqa, kapi
aychamanta mikhunata mishk'illataña wayk'uran.
Chaymanta llapallan familiaykuwan mikhurayku
kusisqallaña, ¡añañaw, mishk’illañama kay kapi
aychaqa kasqa!, nispa. Mikhuyta tukuruspanmi
papaykuqa khaynata niwaranku:
—Wawallaykuna kunanqa wichaymanqa libreñan
purikunkichispas, pukllakunkichispas, manañan chay
waqrasapa ch’aku kapiqa kanqañachu
takasunaykichispaqqa, nispa.

13

Takakuq ch'aku kapimanta

Papayñataqmi tutallamanta hatarispa wakakunata
ch'awayta, tukuruspa hapamuspa ch'aku kapita
Mamitayta waqyamuran khaynata:
—Hapamuychis cuchillukunata kay kapipa
kunkanta kuchunaypaq, nispa.
Hinaqtinmi mamitayqa, papaywan,turaywan
hinallataq kuraq ñañaywanpiwan ñak'aranku. Kunkanta
papay kuchushaqtinmi kapiqa khaparimuran. Chayta
uyarispaykun llakikurayku:

12

Huk kutinmi Huanipaca llaqta hatusniykupi,
taytamamaywan,kuraq turay ñañaypiwan hinallataq
sullk'achaypiwan kushka tiyarayku. Chaypin uywarayku
ashka wakakunata, khuchikunata, wallpakunata,
hinallataq huk ch'aku kapitawan.
Huk punchaymi soqta watayoq kashaytiy mamay
niwaran, khaynata:
—Kunan p'unchayqa manan rinkichu
escuelaykimanqa, sullk'aykiwanmi qepakunayki, noqaqa
taytaykiwanmi llaqtata risaqku, kuraqniykikunataqmi
escuelankuman rinqaku, nispa.
5

Chaykunata mamay niwashaqtinmi taytayqa
niwaran:
—Chay takakuq millay kapitaqa allintan
wataramuni, qankunata mana takasunaykichispaq, nispa.
Taytamamay llaqtata pasaqtinkutaqmi noqaykuqa
pukllaq rirayku chakraq pantata.
Hinaspan noqaykuqa chakraq patantakama
kusisqallaña pukllayuspa purishaspayku, ashkallataña
puka tunaskunata rikurayku. Chaymi p'itayllaña gana
ganapiraq rirayku khaynata nispayku:

6

Hinaspapas papaykichisnmi paqarin ñak'apunqa
chay ch'aku kapitaqa, ama llakikuychisñachu manaña
hayk'aqpas takasunaykichispaq kanqañachu, nispa.
Kusisqalla mamaykuta abrazaspayku khaynata
nirayku:
—Ari mamay ñak'aychis chay kapitaqa
anchatapuni manchakuyku, nispa.
Paqaristinñataqmi mamitayqa cuchillukunata
afilaran, papay ch'aku kapita ñak'ananpaq.

11

kashayku. Chay ch'aku kapiykichismi kaykunata
ruwayuwanku, nispa.
Hinaqtinmi papayqa anchata phiñakuspa chay
ch'aku kapitaqa watamuran corralninpi.
Mamitayñataqmi makiykupi,chakiykupi qepo
hunt'awasqankuta orqowaranku llakisqallaña khaynata
nispa.
—Wawallaykuna, kunanmanta wichaymanqa
manan hayk'aqpas sapallaykichistaqa
saqesqaykichishchu.

10

—¡Añañaw! Waq tunasqa mishk'illañacha kashan,
uyachanpas pukay pukaraqma kashasqa, nispa.
Pallaruspa mikhuyunayku kashaqtinmi,
qonqayllamanta chay ch'aku kapiqa rashkaylla
hamuspa qepaykumanta wasaykupi “t'oq” neqtaraq
takawaspanku pinka tunas kishka ukhuman
urmaykachiwaranku. Hinaqtinmi noqaykuqa
nanaymanta qaparirayku khaynata:
—¡Mamitay, mamitay, papitoy, papicha, ayaw,
ayayachallaw, waw...! ¿Maypin kanshankichis?, kay
ch'aku kapiykichisqa wañurachillawanqakuñas riki,
nispa.
7

Manataqmi pipas waqyakusqaykutaqa
uyariwarankuchu. Chay ch'aku kapiqa waqranta
qawachiwaranku toro hinaraq, takawanankupaq.
Chaymi manchakuymanta khaqatataspayku qaqata
makiykumanta hap'inakuspayku, manchakuymanta
yuthu hinaraq pinkaq sikinpi pakakurayku, chay ch'aku
kapita ripunanta suyaspayku.
Unaymanta qawarinaykupaqqa manaña
kasqañachu ch'aku kapiqa.
Chaymi manchakuyllawanña lloqsimurayku,
wichayta urayta qawaspayku.
8

Wasiykuman phawayllamanña chayarunayku
kashaqtinmi, kaqmanta chay waqrasapa ch'aku kapiqa
rashkayllaña hamuspa qatekachayuwanku takawayta
munawaspanku noqaykutaq qaparirayku:
—¡Waw, waw, waw! Kunanqa wañullasunñacha
riki, nispa. Chayllamanmi paypayqa mamitaypiwan
rikhurimuranku. Chaymi noqaykuqa waqayuspayku
larunkuman p'itaykurayku khaynata nispayku:
—¡Ayaw, ayaw, ayayachallaw mamay, papay!,
chay ch'aku kapiykichisqa yaqallan wañuchiwanku,
qaway makiykuta uyaykupas qepoq hunt'asqallaña
9

