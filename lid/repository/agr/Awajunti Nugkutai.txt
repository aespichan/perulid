

Awajuni Nugkutkutai
Vestimentas en la cultura awajun

Awajuni agagbau





Juju awajunti iwagmamtai aina juka takataiyai ijaáku
wekaeku, takat takasa nijamanch umamunum, nuwenku
nampegmamunum, tsantsatin( bukea sukugbau iwaunamunum)
aátus
Yabaiya juik imatikaik takantsui jutík. Tuja iniia apu aidau
apachnumia apujai chichainak weenak takainawai. Aántsag
tikich nugkanum wenak juinawai.
Yamaik jujú iiniati iwagmamtai aina duka kakájus
igkuntsui nuwigtush shiig akik ainawai.

Iiniánmag jujú takat weantu aina junak najaná ajakui
aishmag ujuch kutamtan, buchak, itipak, sénta, bákich, kúgku
piinsha uje najanat aina junak
Tuja nuwak shaukan wegá ajakui aishmag senta najatuam
kugkujin najanak. Nuwigtushkam shaúk weantu aina nunak
ditak taká ajakú ainawi. Yamaikishkam nuwak shaúk wegatnak
yacha ainawai.
Nuwigtushkam juna takakug esattinig ekeemtu
ajakchauwai. Takájakui ayamak eketak, yumitin aátus. Tuja
kashi takakug atash shinai nantakí shijikpin ekematuk tuke
tsawampa ajakui.

Awajunti nugkutai
Vestimenta en la cultura awajun

Awajun

Borrador

Pucallpa - Perú


Trabajo realizado en la Universidad Nacional Intercultural de
la Amazonia (UNIA) en el Diplomado de Especialización de
Educación Intercultural Bilingüe en convenio con el SIL International.

Titulo de la obra: Awajunti nugkutai
Autor © 2010, Fabián Wipio Paucai
Derechos reservados conforme a la ley.



Aishmagdauk itipak, tawaás piínsha uje najanamu
buknum atsejutai, piínsha uje waáwajai najanamu kuwishnum
akiitai, bútug suwenum peetai, duúship detsepnum yapajia
petai, bakich kagkagnum jigkama apugtai, sénta akachumtai,
jámpu ipakjai najanmu yapinum usuumatai, juu ainawai.
Nuwanushkam ántsag piígsha úje kuwishnum akitai,
kúgku akáchumtai, shaúk kuntunum apugtai, nuwigtu shaúk
nugkutai pinshajai pachimja najanamu, ipak usumatai aatsayai.

Esta obra puede reproducirse para fines no lucrativas.

Asesoramiento: Equipo de alfabetización de Curso de Lingüística Aplicada para Comunidades Vernáculas.

Ilustraciones: Todos los dibujos han sido adaptados y modificados de acuerdo el contexto por el autor y se usa con el permiso
de © SIL International.


Awajunti iwagmamtai:



Aátus kamushin awatus peés batsamtai muun Ágku
wainak bakichik muuntan jintintuau tuajame. Duka aents
dukapdau shiig iwagmamag wekaega ajakui, aántsag
itipkanash waámak najania tuajame.
Nuwi nagkamas juka miniuwai jutika jaanch ujuchí
kutanmja awantua takatak.
Yamai jujú jutika ujuch kutamjá najantan jintiauk atsawai.
Yamaik sumainawai jaanch dupajam pujún dutika egkenawai
yamakaiyai, kawaayai, awanai nuniashkush chunchuinayai.
Juka ainawai numi muun ikámia nuna saepen ukuwak takau
ainawai.

Awajunti Nugkutai
Yaunchuk iina muunji jaánch najana nugku ajakbauk


itipak tutaiya aishmagdauk, tuja nuwanuk buchák tibauwai.

Iinia muun aidau nampapaegak entsajín batsamsauwai

Chiriyaku, Díip, Kanús, Majanú, Numpatkaim, Sénep,

Yumigkus aátus. Tuja ditak ashí ujuch kutamja awantua

najantan deká ajakú ainawai.

Juka taká ajakbauwai inítik apach shijigkan, duwapen

sumau aidau kauntsaig.






Tuja aishmagti “itipak” itipjuatatakuik dakueka ii
dekaápmama penumanui, Ikichia awi nagkamas tikishia aatus,
dutika itipjua nuwi akachumtaiyai senta, nuniashkuish yaisjai.
Untsu nuwá nugkutaig ajakui “buchák” dushakam aiksaik
najanamui ujuch kutamja. Tuja duka jaanchik esasantu
wegkagmai aishmagdaun nagkaesau.
Iyashnum petaiyai tikishia imán, Tuja yakin tsukapea awi
jukí, yakainum jiíki jigkataiyai tijigsai (íji etsesja najanamui)
Itipka niimeg ajakui ima senchi tuntú, duka chiajapai
egkekbau, tuja chunchuinayai egkekbauk ajakui dagágtaku,
ántsag, yamakaiyai egkekbauk nimeg kaimtaku ajakui.



Tuja juju nugkutai buchak, itipak aina junak aishmag
najantan dekau najaná ajakui. Najantan yachachuk uumjai,
tawasjai, kanujaigkesh aatus yapijia sudaiyas peé ajaku
ainawai.
Yaunchuk muuntak ujuch kutamtaijig ekémtaijia awi
ayumas numi ajiamu au asamtai, áyamak ekeémas taká ajaku
ainawa.
Duik muun itipkan najantan dekachu asag, tsetsekai waitu
ajakú ainawai, antsag nuwaush uchigmakash tsetsek utujam
jatan juki jinú ajakui.
Dita nugkuamujig kamúsh numí dekegka bukash
awasamun apijug nugkú ajaku ainawai.



